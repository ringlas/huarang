Върджил
ДРИЙМЪНД
ВОДОПАДЪТ НА ДЪГАТА – 3
ПРИНЦЪТ-
ГЕРОЙ
МЕГА
1997Ȁази книга е посветена на:
– магистър Емил Къзънс, пирокинетик и морски демон.
НЯКОЛКО ДУМИ ОТ АВТОРА
В едно от писмата, отговарящи на анкетата от брой 7 на МЕГАИГРА, срещнах
толкова интересен отговор, че не мога да се въздържа да не го обсъдя с вас, читателите.
На въпроса дали чете предговорите на авторите, нашият човек беше казал, че да, чете ги и
му е интересно да научи какво иска да му каже писателят и как е създал книгата, но не
обичал словоизлияния как пишещият си пиел кафето и колко бил изтощен... Неща от този
род. Добре, съгласен съм... Но в действителност, приятели, писането Е СВЪРЗАНО с
адско изтощение, безброй кафета, цигари и сума ти часове прекарани пред компютъра или
пишещата машина... и който си мисли, че е обратното, много греши. Защото:
Ставам около шест и половина, най-късно седем без петнадесет. В осем съм пред
компютъра. Е, в десет вечерта изключвам машината, изтърсвам си пепелника и си лягам.
След, хайде да го сметнем, около десет-дванадесет часов работен ден, една кутия цигари,
пет-шест кафета и една-две бири. Няма събота, няма неделя! Има само краен срок. За
предаване на книгата, де.
С една дума, това, което правим, се постига по ето такъв начин. За всички ни. За да
можеш ТИ да получиш навреме новата си книжка. Лесно ли ни е, как мислиш? И как
после човек да не почне да бълнува за умора и кафета? Само че има още една малка
подробност: никога през живота си не съм работил толкова много... и не съм се чувствал
толкова щастлив! Не става дума за парите, които получавам или за името ми на корицата,
а за удоволствието да сътворяваш светове! Така че хайде наистина да забравим за
умората, кафетата, бирите, цигарите и всички дребни подробности... Важното е чувството,
което авторът изпитва – и надеждата да успее да го сподели с читателите!
И едно важно пояснение: всички "препратки" към чужди идеи и произведения,
осъществени тук, във "Водопада на дъгата", са вкарани след одобрение от автора им и са
тук, защото... Как да го кажа, абе, защото така трябва. Ще разбереш по някое време в тази
книга. Приеми ги като подарък от мен за теб и за съответния автор.
С обич: Върдж"ВОДОПАДЪТ" ДОСЕГА
"ВОДОПАДЪТ НА ДЪГАТА – 1": Долината на Дъгата, някога щастливо и спокойно
място, от дълги години е център на междуплеменни разпри. Злият магьосник Зарар
насъсква живеещите в Долината народи един срещу друг, за да прикрие факта, че самият
той е откраднал Първия край на Дъгата и се възползва от Силата му.
Тролът Минемак прави опит да извика духа на принц Арикс Астракс, когото да
изпрати да убие краля на елфите – Минемак мисли, че този елф е причина за всичко. Тъй
като в Долината магиите напоследък не се получават, вместо духа-демон на принца се
появяваш ти...
Минемак все пак те изпраща на поход заедно със сина си Инемак. Още в началото на
пътешествието обаче срещате едно джудже, след битка с което сте заловени и доставени в
изоставения замък на хората, където магьосникът Милмар ти разкрива зловещата истина
за Зарар. Твоята задача е да обиколиш другите четири народа и да убедиш маговете им да
застанат на страната на Милмар в тежката битка...
Благодарение на някои магически хитрости, ти успяваш... За нещастие Зарар точно
по това време прави опит с армия зомбита да завземе човешката крепост, Милмар е тежко
ранен, а неговата храненица Колин – отвлечена. С последната си магия спасяваш
Милмар... а той от своя страна те изпраща в реалния свят, за да си починеш, докато
петимата магьосници подготвят нападението над замъка на Зарар.
Подробности – във "Водопада на дъгата – 1".
"ВОДОПАДЪТ НА ДЪГАТА – 2: В ДВАТА КРАЯ НА ДЪГАТА": Отново си
призован от магьосниците, за да проникнеш в замъка на Зарар, да преминеш през
лабиринта на Сирст, да се сдобиеш с Втория край на Дъгата и след това, естествено, да
освободиш Колин и да се биеш със злия магьосник...
След като попадаш в замъка и тръгваш по коридора, който трябва да те отведе в
покоите на Зарар, ти "пропадаш" в лабиринта на Сирст – това всъщност е самата
магическа Дъга, която бди над Долината. Озоваваш се в началото на Пътя на Дъгата,
който пресича всеки от седемте цвята...
В Червения цвят срещаш Нещастника – бивш магьосник, превърнат от Сирст в
каменна статуя. Нещастника е оракул и прави за теб предвиждане, според което, за да
намериш Втория край, трябва да се сдобиеш с кафеварка, чаша за кафе и кафе – и
естествено да си свариш от тази напитка и да пиеш от нея.
Най-интересната ти "находка" в Оранжевия цвят е схватката с един динозавър,
благодарение на която се сдобиваш със зъб от динозавър.
В Жълтия цвят се натъкваш на пирамидата на Ропт и едва успяваш да избягаш от
сфинксовете, които я пазят. В Жълтото се запознаваш и с Веселите канибали, при които
всъщност се намира търсената от теб кафеварка.
В Зеления цвят е замъкът на граф Жермен дьо Дракьо – зловещ вампир, след
убийството на когото получаваш и златната чаша за кафе.
В Синия цвят пък откриваш Мидения град, по улиците на който се сражаваш с
чудовищна мандагадуга... Книгата приключва с победата ти над нея.
Подробности – във "В двата края на дъгата".
АКО НЕ СИ ИГРАЛ "В ДВАТА КРАЯ НА ДЪГАТА":
Тъй като тази книга е нейно пряко продължение, ще трябва "сляпо" да си попълниш
някои неща в дневника, за да можеш да играеш успешно.
За да се сдобиеш с оръжия или магически предмети, ще се наложи да си ги купиш от
пазара... Гаден номер, нали? Обаче проблемът си е твой – сдобий се с втория "Водопад"
(тоест, първата част на тази серия) и можеш да дойдеш тук с пълно въоръжение... ако
оцелееш.
Запиши си "зъб от динозавър" под номер 14 в СИТУАЦИИ.В графата "само предмети" си запиши чаша за кафе и опашка от мандагадуга.
Запиши си в графата ВРАГОВЕ: Вещицова, сфинкс, нощни криле, дракон.
Запиши си в графата ПРИЯТЕЛИ: фея, таласъм.
Запиши си кодова дума ЗЕЛЕНО (това значи, че кафеварката се намира в Жълтия
цвят).
АКО СИ ИГРАЛ "В ДВАТА КРАЯ НА ДЪГАТА":
Чисто и просто препиши в дневника предметите, враговете и приятелите, както и
кодовите си думи. Препиши също и точките си за способности. Ако за някоя способност
имаш по-малко от 5 точки, закръгли ги на 5. По-късно ще имаш възможност евентуално да
замениш някои оръжия или предмети с други, ако искаш.
ПРАВИЛА НА ИГРАТА
Това е третата част от една доста разтеглила се, но надявам се, все още нескучна
сага, в която герой, за разлива от останалите книги-игри, си ЛИЧНО ТИ и никой друг.
Наричам "Водопада" симулационна игра, защото той е експеримент в областта на
доближаването на книгите-игри до компютърните игри – опит да се приложат горе-долу
същата свобода на движение и използване на придобитите предмети, каквито има в игрите
тип "Куест". Преведено на нормален език, това означава, че в компютърните "куестове"
можеш да ходиш, където си искаш – и да преживяваш различни неща на едно и също
място, можеш също и да ползваш по всяко време всичките си вещи... Друг е въпросът, че
някои от оръжията ти безспорно ще са неприложими в дадени ситуации – не можеш да
намушкаш великан с кама и да го убиеш по този начин например...
"Водопадът", пак подчертавам, все още е само експеримент с ограничени
възможности. Вярно е, планирам да ти дам възможност да комбинираш предметите от
дневника (ако имаш кама и отрова, да отровиш камата и тогава вече да можеш да убиеш
великана с нея, да речем) – но това остава в бъдещето, може би за четвъртия том...
Съществуват и така наречените плаващи кодировки (приложени в "Окото на бога" и
"Руините на Ларегод"), които първоначално бяха планирани за "Водопада" и може би ще
се появят и в него – този път обаче разгърнати в истинския си мащаб... Ще видим.
За сега основната разлика, поради която този "Водопад" е не обикновена книга-игра,
а симулационна, е дневникът. И по-точно графата СИТУАЦИИ. Както виждаш, там има
записани разни номера. Когато в текста ти кажа, че си попаднал на СИТУАЦИЯ 3,
примерно, отиваш в дневника, избираш си предмет и минаваш на епизода, чийто номер е
записан за този предмет в колонката с номера на ситуацията... Лесно и просто. Разбира се,
може да се окаже, че нямаш нито един предмет, който да ти върши работа – тогава
преминаваш на епизода от графата "без предмет". В повечето случаи, държа да
предупредя, той не е фатален... Зависи от самата ситуация.
Това е различното в тази книга – както и в цялата серия на "Водопада". Успех в
играта и, хм, внимавай! Признавам, "Пътят на Дъгата" и "Принцът-герой" са малко
налудничави, но обещавам, че след като изиграеш две трети от тази книга, ще разбереш
причината за това...
Гордо ще се изрекламирам: след като научиш тази причина, или ще умреш от смях,
или ще захвърлиш книгата... Тоест, вариантите са два: Върдж Дриймънд жестоко го
оплюват в писмата – или "Водопадът на Дъгата" става "Алиса в страната на чудесата" на
книгите-игри. А да видим!
Че ако човек няма големи цели, струва ли си да живее?
Успех!ДОПЪЛНИТЕЛНО УТОЧНЕНИЕ: Още преди да започна втората част на
"Водопада", в редакцията доста умувахме относно Цветовете на Дъгата. Работата е там, че
в българския език няма две отделни думи за тъмно- и светлосиньо. Безспорно, можеше да
оставим положението така: Светлосиния и Тъмносиния Цвят... Обаче някак си не ми идва
на устата да го произнасям. За това стигнахме до приложеното в тази книга решение –
светлосиният цвят е просто Син, а за тъмносиния използвам английското му название
Циан (което ще рече точно тъмно, морскосиньо). Моля за извинение за тази игра на думи,
но така ни беше най-удобно.
УВОД
Взимайки всяка от предишните две книги в ръце, ти винаги си попадал в света на
Дъгата... Не очакваш ли това и сега? Много добре – седни по-удобно, представи си стаята
в кръчмата на Кики, в която заспа и... мини на 1.
1
Завъртане, пропадане... Сядаш в леглото с вик.
Да, в леглото.
Да, в стаята си.
Да, в "Корабната котва". И, да, в Мидения град!
Отново си в Дъгата, слава на магията!
По-малко от минута по-късно вратата се отваря и Кики надниква в стаята:
– Добре ли си?
Кимваш.
– А, хубаво! Защото така изкрещя... Ще искаш ли закуска? Сложила съм чая...
И ето ти го обикновеното ежедневие. Някой да каже нещо за една убита
мандагадуга, която тероризирала града в продължение на тридесет години?
Ставаш, обличаш се и по навик проверяваш багажа си. Някой е ровил в раницата ти?
Не, всичко си е на мястото. Само дето между другите вещи се мъдри и една кесийка, доста
скромна по размери и пълна с монети от синкав метал... Какъв друг цвят впрочем би искал
да са, когато светът наоколо изцяло е син?
Е, независимо дали Кики или феята на Зъбите са се погрижили да се появи
кесийката, сигурно ще ти влезе в работа...
Все още разсъждавайки по въпроса, слизаш за закуската.
Кики е сервирала доста ястия на масата – палачинки, пържени яйца, някакво готвено
месо... И, разбира се, огромен чайник, от който лъха прелестната миризма на липов чай.
Запиши си кесийката в "само предмети" в дневника.
Докато се храниш, можеш да зададеш на Кики някой от следните въпроси (само един
обаче):
– дали някъде може да се купи кафе – на 10;
– за продължението на Пътя на Дъгата – на 15;
– за Мидения град – на 20;
– за кесийката, която току-що намери – на 25.
Можеш, естествено, и да не питаш нищо, а просто да минеш на 30.2
Можеш да потърсиш пейджърния номер на някой от следните герои:
ТИНТИ – 24;
МАРДЖИ – 41;
КИПИ – 149;
РИНТИ – 162.
Ако никой от тях не ти е познат, мини на 47.
3
Произнасяш съответната магическа дума и притеснено питаш:
– Кълбо, как да се измъкна от тази магия?
– Не си магьосник... – моментално отвръща кълбото. – Но според Закона за
магическите предмети, точка...
– Карай по същество!
– Добре де, нашата служба е задължена да ти помогне в ситуация като тази. Тоест, да
развали магията вместо теб, тъй като ти не владееш необходимите умения. Сега...
Внезапно вцепенението ти изчезва и отново си способен да се движиш.
Без никакво колебание се отправяш към най-близкия прозорец.
За твой късмет покрай него минава водосточна тръба.
Две минути по-късно вече си на свобода и тичешком се отдалечаваш от къщата.
Не след дълго стигаш и до някакъв път... а пътят води към пристанището.
Ако си пристигнал с "Ледената чайка", мини на 331.
Ако имаш кодова дума ПЯНА, мини на 336.
А ако по някаква причина си паднал от борда на "Чайката" по някое време, иди на
337.
4
Пренебрегваш кръстопътя и продължаваш да крачиш по широкия бял път...
След известно време стигаш до една бяла мраморна плоча, над която се извисява
арка. Бялото изглежда направо неестествено в този лилав свят... На арката масивни,
причудливо разкрасени букви от сив мрамор уведомяват: "ПЪТ НА ДЪГАТА". Отвъд нея
впрочем пътят свършва. Това е, така да се каже, вторият му край.
До арката е поставена малка пирамидка. А над нея... Над нея, направо във въздуха,
сияе многоцветен надпис: ИЗХОД ЗА БЪТЧЪРВИЛ.
Обикаляш около пирамидката, но никакви следи от този изход, за който ти се
съобщава, няма.
Не ти остава нищо друго, освен да се върнеш към кръстопътя и да продължиш към
Кхартум – на 322, или към Щастливеца – на 301.
5
Във "В двата края на дъгата" ти обещах тук да можеш да минеш между колоните в
коридора в двореца на Зарар... Не стигнах до двореца, извинявай.
Тържествено обещавам, че на 5-ти епизод в четвъртата книга ще имаш възможността
наистина да минеш между колоните.
А сега си свободен да идеш, където ти душа иска!6
Пристанището на Мидения град е шумно място, изпълнено със суетящи се насам-
натам докери (естествено, рошави таласъми), които ловко мъкнат на гърбовете си по-
големи от самите тях чували.
Спираш един от хамалите без товар и го питаш къде можеш да намериш капитаните
на кораби.
– Е-ей там! – Той махва с ръка по посока на някаква сграда. – Ти на кораб ли ще се
качваш?
Ако продължиш разговора, очаква те 21. В противен случай просто тръгваш към
сградата на 37.
7
Бързо слагаш една стрела в лъка и я пускаш. Тя безпогрешно се забива в гърба на
крадеца и той се строполява в локва кръв.
Добави си една точка за стрелба с лък (но не и ако вече имаш 10). Мини на 102.
8
Решително поклащаш глава:
– Нямам никакво намерение да се сливам с този дървеняк... това гротескно подобие
на Конан, този...
– Да не би аз да искам да... – разкрещява се Арикс.
– Не мисля – студено отбелязва Щастливеца, – че и двамата имате някакво право на
избор! Сега марш по задачите, които ви поставих!
Отиваш в Кхартум – на 322, или, ако вече си бил там, или не ти се ходи, лягаш да
спиш и се събуждаш чак за церемонията – на 264.
В случай, че продължаваш да упорстваш за сливането, играта приключва тук.
Интересно, защо след всичко преживяно до момента изобщо правиш такъв избор? Би
могъл да захвърлиш книгата и без да си даваш труда, да се противиш на нещо!
КРАЙ
9
Пускаш първата стрела и тя се забива в гърдите на единия трол. Той навежда глава,
сграбчва стрелата ти и я изтръгва.
Малко кръв капва от раната... и това е всичко.
– На тях – прошушва ти Поли – такива допотопни работи не им действат!
Върни се в дневника и избери друго оръжие.
10
Отпиваш от чая и замислено питаш:
– Чудя се дали няма начин отнякъде да се сдобия с кафе...
– Кафе ли? – Кики потрива връхчето на носа си. – Абе, един моряк беше донесъл
една кесийка от това чудо... Растяло било на някакъв остров в Циановия цвят, обаче...
Морякът казваше, че само специални магьосници от Лилавото, които работели катопилоти на търговските кораби, можели да откриват острова и... Абе, кафето хем не е
вкусно, хем е безсрамно скъпо! – заключава тя. – Пий чай и се весели!
Мини на 30, ако искаш да приключиш разговора до тук.
Можеш също да зададеш някой въпрос за Циановия цвят – на 35, или за Лилавия –
на 40.
11
Произнасяш магическата думичка и питаш:
– Какво ме очаква в близкото бъдеще?
Кълбото незабавно отговаря:
– Точно в полунощ ще бъдеш подложен на церемония по повторно призоваване,
ръководена от Безар и провеждана по поръчка на Зарар.
Много успокоителен отговор, нали?
Можеш да се възползваш от способността на кълбото да отговаря на въпроси на 3
или да прочетеш пак 369 и да приемеш, че изобщо не си правил този тъп избор.
12
Бръкваш в багажа си, вадиш лъка, поставяш стрела и...
Можеш ли да изчислиш колко пъти междувременно мъжагата ще стреля в теб – едно
двадесетина куршума не ти мърдат, струва ми се...
Върни се в дневника и опитай с друг предмет!
13
Бързо зареждаш няколко стрелички в прашката и ги пускаш. Те се забиват в гърба на
таласъма и той пада в локва кръв.
Запиши си една точка за стрелба с прашка (но не и ако вече имаш 10). След това
мини на 102.
14
Поставяш първата стрела в лъка и учтиво питаш:
– Господа... Ел-хор на Пустинята... Трябва ли да ви убия до един, за да вляза в
прекрасния ви град? Слуховете за Кхартум стигнаха далеч... и ще ми е жал да си проправя
път към него през труповете ви, а за нещастие нямам нито стотинка да платя почтено
входната такса!
Острието на стрелата доста недвусмислено сочи в гърдите на водача на арабите.
– Ами, ъъъ... – окашля се нервно той. – Момчета, да го пуснем да мине? Щом,
таквоз, бил чул в далечни краища за Кхартум, кои сме ние, та да му забраняваме да...
С една дума, минаваш.
Можеш да продължиш на 428 към Кхартум или първо да разпиташ камиларите за
статуите горе над тях – 450.
15
Питаш учтиво:– Пътят на Дъгата свършва в началото на Синия Цвят... Няма ли продължение
нататък?
– Всъщност – уточнява Кики – той не свършва тук. На дъното на морето в хубави
дни се виждат същите бели плочки... Истинският му край е в Лилавия цвят – но за да
прекосиш морето, ти трябва кораб... Ако си решил да пътуваш нататък, потърси на
пристанището "Ледената чайка" и капитан Бърк. Ако му кажеш, че аз те пращам, ще ти
вземе евтино за прекосяването на морето... Само имай предвид, че той се канеше да
отплава следобед!
Запиши си кодова дума БЪРК.
Мини на 30, ако искаш да приключиш разговора до тук.
Можеш също да зададеш някои въпрос за Циановия цвят – на 35, или за Лилавия –
на 40.
16
Много любопитно, как така от 10 възможни печеливши предмета (включая
абсолютно всички оръжия) не си се сдобил с нито един... Това е направо фантастично!
Дори ако не си продал опашката на мандагадугата, пак би трябвало да имаш 50 соверена и
с тях да си купиш, ако не друго, то поне едно оръжие!
Очевидно, прощавай, се налага с доста повече внимание да започнеш от 1. И
безплатен съвет от мен – посети първо кметството и продай там опашката от
мандагадугата. Чао, бугъл!
17
Нямаш време да стреляш с лъка срещу налитащия противник!
Върни се в дневника!
18
С твърда крачка се запътваш към кметството. Може и да не си знаел защо идваш
насам, но обявата, която виси на вратата на сградата, мигом ти прояснява мозъка:
"Петстотин соверена награда за онзи, който представи доказателство, че е убил
мандагадугата!".
Кметът се оказва дебел рошав таласъм и те приема извънредно радушно, особено
когато разбира, че ти си този, който е убил чудовището.
– Знаеш, приятелю – той сърдечно те потупва по бедрото (не стига до рамото ти,
затова), – паричките са ей тук в сейфа... Стоят вече тридесет години... Предаваме си ги от
кмет на кмет... Можеш да ги получиш, стига да ми дадеш някакво доказателство, знаеш...
Можеш да се лишиш от опашката на мандагадугата, да я зачеркнеш и да си впишеш
в "само предмети" 500 соверена. Можеш и да не го правиш – в такъв случай си запазваш
опашката, но се лишаваш от парите.
След като вземеш тежкото решение по въпроса, мини на 43, за да отидеш на пазара
или на 6, за да стигнеш до пристанището. Впрочем можеш да се върнеш тук по всяко
време и да смениш опашката, ако си промениш намеренията!
19
Пускаш първата стрела и тя се забива в гърба на един от нападателите... И така,
стрела след стрела, ги изразходваш всичките.Запиши си някъде, че си застрелял 11 пирата.
Ако вече имаш 35 убити, можеш да минеш на 64.
В противен случай се върни в дневника и опитай с друг предмет! Не забравяй да си
прибавиш една точка за стрелба с лък... ако вече не са ти 10.
20
Отпиваш от чая си и питаш:
– Какво всъщност представлява Мидения град?
– Е, като я няма мандагадугата, е хубаво място! – Кики се засмива. – Главната ни
забележителност е Миденият пазар... Трябва да отидеш, за да разбереш какво имам
предвид. Можеш да си купиш какво ли не – от оръжия до магически предмети, нещо
вкусно за хапване и всичко друго, каквото ти дойде наум! Ние сме търговски град, то си е
ясно...
Мини на 30, ако искаш да приключиш разговора до тук.
Можеш също да зададеш някой въпрос за Циановия цвят – на 35, или за Лилавия –
на 40.
21
Хамалинът кимва с гордост:
– Работя тука от години... Много работи мога да ти разкажа за корабите, ако си
платиш, разбира се... Двадесет соверена не са кой знае колко, нали?
Ако имаш парите и платиш за информация, те очаква 90.
Иначе просто благодариш и тръгваш към сградата на 37.
22
Веднага, щом елфът излиза, се преобразяваш. Настъпил е моментът да провериш
дали глагоабазабадузите подлежат на омагьосване...
Не подлежат.
Веднага, щом придобиваш облика на чудовището, отново си способен да се движиш.
И тъй като глагоабазабадузата може да пълзи по стени всякакви, изхързулваш се директно
през един от прозорците и безшумно напускаш къщата...
След като се отдалечаваш достатъчно, си възвръщаш човешкия облик и
продължаваш по-спокойно между дърветата.
Не след дълго стигаш до някакъв път... а пътят води към пристанището.
Ако си пристигнал с "Ледената чайка", мини на 331.
Ако имаш кодова дума ПЯНА или РОЗОВ, мини на 336.
А ако по някаква причина си паднал от борда на "Чайката" по някое време, иди на
337.
23
Бежешком измъкваш меча от ножницата.
Можеш да го забиеш в гърба на бягащия таласъм – на 98, или да праснеш таласъма с
тъпата страна по главата – на 110.24
Появява се надпис:
МОМЕНТ, ТЪРСЯ... – и след това: – ТИНТИ... 9685754.
ТОВА ЛИ БЕШЕ – ДА, НЕ?
Запиши си този код и можеш да се върнеш на 47, за да позвъниш или на 2, за да
провериш за друг приятел.
25
Ухилваш се:
– Намерих си в раницата една кесийка...
Кики подскача като ужилена:
– За такива работи не се говори, глупако!
– Но...
– Това е доброволната лепта – смилява се тя, – която снощните посетители събраха
за теб като победител на мандагадугата – за това, че ги освободи от задължението те да се
бият с нея... Ако беше умрял, с това щях да платя погребението ти! За доброволните лепти
просто не се говори и...
– Не, не ме разбра правилно! – Извинително свиваш рамене. – Исках да науча нещо
повече за парите в кесийката...
– Е, обърнала съм дребните стотинки на соверени! – признава Кики. – Така че
получаваш петдесет соверена. Един соверен струва ядене на корем тук в "Котвата", десет
соверена – хубав меч...
Мини на 30, ако искаш да приключиш разговора до тук.
Можеш също да зададеш някои въпрос за Циановия цвят – на 35, или за Лилавия –
на 40.
26
Преструваш се, че се спъваш в крачола си, залиташ и сграбчваш прашката.
– 'Ма хайде, бе! – подканва те мъжагата.
Обръщаш се покорно... със зареденото оръжие в ръце. Стреличките с точност
попадат в сърцето на нещастника – и той няма време дори да дръпне спусъка на пистолета
си.
Ако точките ти за стрелба с прашка още не са 10, можеш да си прибавиш една. След
това мини на 208.
27
Продължаваш спокойно пътя си и излизаш от пазара.
Ако се насочиш към пристанището, мини на 6, а ако тръгнеш към кметството, иди на
18.
28
Не можеш да загасиш пожар с лък... Поне така ми се струва.
Върни се в дневника.29
БОНУС-НИВО
За да се справиш със задачите си тук, ще ти трябва свещичка-самопалка. И ако
нямаш, веднага ти подарявам една. Запиши си я под номер 10 в дневника и щастливо си я
ползвай!
Трябва ти също мангалче с вечен запас от въглища. Подарявам ти едно – то влиза в
"само предмети".
Освен това ти подарявам 5 точки за способности, които можеш да разпределиш по
твой вкус (само имай предвид, че максимумът е 10 точки). И най-накрая, подарявам ти 100
соверена. Ако ти потрябват, твои са!
Отбележи си, че си използвал възможностите на този БОНУС-ЕПИЗОД и се върни,
откъдето си дошъл!
30
След закуската напускаш "Корабната котва" и тръгваш да се помотаеш из града...
или пък да намериш нещо интересно – ти си знаеш.
Можеш да отидеш на Мидения пазар – на 43, на пристанището – на 6, или в
кметството – 18.
31
Ако имаш код 333445, мини на 186, ако имаш код 77755444 – на 136, а за код 86574
иди на 178.
Ако нямаш нито един от трите кода, можеш да се върнеш на 47 за нов избор.
32
Оръжията, които ще заменяш, зачерквай. Тези, които купуваш, записвай под
номерата, с които са отбелязани в списъка. Естествено не забравяй да отделяш по 10
соверена, ако купуваш оръжията!
ЛЪК – 1
ПРАШКА – 2
МЕЧ – 3
БОЗДУГАН – 4
МЕТАТЕЛНИ НОЖОВЕ – 5
КОПИЕ – 6
КАМА – 7
За всяко ново оръжие си записвай, че имаш 5 точки способности за бой с него.
Нямаш ограничение за бройката оръжия, която взимаш със себе си – но естествено
наличието на твърде много окръжия ще направи събирането на точки способности по-
трудно, а играта – безинтересна, защото практически във всяка ситуация има поне две
оръжия, които ти носят победа... Помисли върху това!
След като приключиш с пазаруването, можеш да минеш на 50 за избор на друг обект
или на 75, ако се интересуваш от "съвременни" оръжия.33
За твое огромно изумление от същата пресечка излиза и Тибалд.
– Гарантирам ти, Къри – фамилиарно казва той, – че този тук наистина е избягал
роб... Аз го докарах. Запали ми кораба, измъкна се мръсникът и...
Моментално яката като стомана ръка на Къридж те сграбчва.
– Избягал роб, а? – Ухилва се той. – Тъй си и помислих, че нещо нередно има в
ситуацията... Е, господин Астракс, или както там ти е името, добре дошъл на острова на
правосъдието!
Докато намериш сили да възразиш, мъжагите вече са стигнали до вас и успяват да те
омотаят с дебело въже.
– Ама аз съм принц... – изкрещяваш.
Грижовна ръка ти затъква устата с парцал.
– Тъй-тъй, два принца! – доволно кимва Къридж.
Мъжагите те помъкват нанякъде.
Неприятното мъкнете приключва, след като двамината те стоварват в нещо като
допотопен автомобил, наместват се и те на седалките и пър-пър-пър, потегляте... Само
дето не виждаш накъде, защото си проснат по очи върху едно изтъркано одеяло.
Мини на 324.
34
Интересно как ще стреляш с лък под водата... или опитвайки се да плуваш?
Върни се в дневника.
35
Въздъхваш:
– А това море, Циановият цвят...
– Никога не съм плавала там! – признава Кики. – Казват, че е опасно място... Там
има множество магически острови, които обикновеният пътник не е в състояние да види
или усети... А в морето живеят русалки. Нали се сещаш, с песните си те примамват
корабите към рифовете и после отмъкват товарите... Освен това има и купища пирати.
Моряците казват, че просто не можеш да плаваш и два часа, без да се сблъскаш с някой
пират! – Тя разтърсва глава. – По-добре питай нещо по-весело!
Мини на 30, ако искаш да приключиш разговора до тук.
Можеш също да зададеш някой въпрос за Лилавия цвят на 40.
36
Зареждаш прашката и изстрелваш стреличките с най-високата възможна скорост.
По-голямата част, за съжаление, попадат или встрани, или причиняват само леки рани.
Така че, след като изразходваш целия си запас, откриваш, че си убил само 12 противника.
Запиши си някъде това число. Прибави си също една точка за стрелба с прашка (ако
вече нямаш 10).
Ако вече имаш 35 убити, можеш да минеш на 64.
В противен случай се връщаш в дневника за нов избор.37
На входа на сградата виси крива табела "Адмиралтейство", но в действителност това
е нещо като кръстоска от митница и бюрократичен рай. Разни таласъми в сумрачни
кабинети те препращат от стая в стая, докато най-накрая се добираш до помещение с
гордото название "Диспечерска".
В задния му ъгъл, почти скрит зад масивно бюро, дребен таласъм е затънал в
прелистването на купчина бумаги. Останалата част от кабинета е запълнена с овехтели
кресла, в три от които седят някакви мъже.
– Ъъъ... – покашляш се.
Ако имаш кодова дума БЪРК и ще говориш направо с този капитан, мини на 54.
В противен случай продължаваш на 68.
38
Размахваш зловещо боздугана и го стоварваш върху главата на бягащия таласъм,
който се строполява в локва кръв.
Запиши си една точка за бой с боздуган (освен ако не са вече 10) и след това мини на
102.
39
Въпреки че не можеш да докоснеш кълбото, нищо не ти пречи да му зададеш въпрос
или да поискаш да ти погадае за бъдещето.
Което и правиш.
За задаване на въпроса как да се освободиш, мини на 3.
За гадаене пък се прехвърли на 11.
40
Кимваш:
– Ами Лилавият цвят?
– Това е последният цвят на Дъгата... Тайнствено място. Там обитават
магьосниците... Моряците казват, че имали прекрасни градове и разни чудесии като
летящи колесници например... Не, честно казано, не знам много повече от това!
Мини на 30.
41
Появява се надпис:
МОМЕНТ, ТЪРСЯ... – и след това: – МАРДЖИ... 86574.
ТОВА ЛИ БЕШЕ – ДА, НЕ?
Запиши си този код и можеш да се върнеш на 47 да позвъниш или на 2 да провериш
и за друг приятел.
42
Преструваш се, че се спъваш в крачола си и залитайки, докопваш меча.– А, не, тия да си ги нямаме! – Крясва мъжагата. – Не съм ти позволил да...
Ако имаш поне 7 точки за бой с меч, мини на 87.
В противен случай кротко оставяш меча и тръгваш с мъжа на 236. Трети вариант
няма... ако не ти се започва от 1 естествено.
43
Миденият пазар се намира в центъра на града и е изграден във вид на спирала – той
всъщност е и центърът на "мидата", която се вижда от ръба на пропастта. Пъстрите
барачки буквално омайват всеки странник, а тълпите купувачи и зяпачи... С една дума,
мястото е великолепно!
Разбира се, не всичко, което виждаш, ти е интересно. Вниманието ти привличат:
оръжейната лавка, магазинчето "Разни интересни вещи", сергията за лакомства и шатрата
на ясновидката.
Мини на 50.
44
Интересно как ще стреляш с прашка под водата или плувайки? Във всеки случай
стреличките няма да имат достатъчна скорост. Така че се върни в дневника.
45
Хвърляш два ножа и бягащият таласъм пада в локва кръв...
Запиши си една точка за хвърляне на ножове (освен ако вече нямаш 10) и мини на
102.
46
Старчето разглежда внимателно нещата ти и предлага да купи:
– за по 50 соверена: невидимо наметало, самохващащо въже, свещичка-самопалка.
– за по 100 соверена: кристално кълбо, шлем на Рицаря на Дъгата, парализираща
звездичка, преносима дупка.
За зъба от динозавър, който много го заинтригува, той е готов да ти даде цели 150
соверена, а за опашката от мандагадуга – даже 200.
След като свършиш с продажбите, можеш да минеш на 73, за да си купиш нещо –
или на 50 за избор на друг обект.
47
Натискаш "Д" и се появява нов надпис:
1. ЗА ДА ОСТАВИТЕ СЪОБЩЕНИЕ НА ПЕЙДЖЪР
2. ЗА ДА ТЪРСИТЕ В УКАЗАТЕЛЯ
Избирай: за да звъниш, мини на 31, а за указателя – на 2.
Ако нямаш нито един познат от указателя или не си успял да се свържеш с него,
можеш да отидеш на 66 за оглед на каютата или, ако вече си я оглеждал, на 239.48
Неохотно освобождаваш таласъма, който, вместо да побегне, с жалостиво скимтене
започва да разтрива ударената си глава, където вече е цъфнала солидна цицина.
– Вечна благодарност от рода Рици! – Таласъмката отскубва кичур от космите си и
ти го подава. – В труден миг е достатъчно да потриеш космите и някой от нас ще се
появи...
Запиши си Рици в "приятели".
Запиши си също кичура в "само предмети". Ако случайно си поискал такъв от
дебелия, то можеш вместо втори кичур да си запишеш 50 соверена.
След което избирай към кметството ли ще се насочиш – на 18, или към
пристанището – на 6.
49
Поставяш първата стрела в лъка...
И в този момент кучетата връхлитат върху теб.
Мини на 297.
50
За оръжейната лавка иди на 55.
За магазинчето за интересни вещи мини на 60.
За сергията за лакомства иди на 65.
За шатрата на ясновидката се прехвърли на 70.
А ако си приключил с огледа на пазара засега, можеш да отидеш на 88.
Ако случайно си за втори път на пазара, няма нужда да отиваш на 88 – твоят път е
към 6 и пристанището!
51
Прощавай, ако съм забравил да спомена, че пиратите са въоръжени предимно с
огнестрелни оръжия... Така че мечовете не са много ефикасни срещу тях.
От мен да мине, запиши си 3 убити пирати и 1 точка за бой с меч.
Ако си убил поне 35 човека с тези тримата, мини на 64.
В противен случай си избери друго оръжие от дневника.
52
Ясновидката добавя:
– Щастливеца ще ти помогне да се свържеш с Принца-герой и двамата заедно ще
получите въжделения втори край на Дъгата, с който трябва да се върнете обратно до
Червения цвят. Но запомни – колкото повече приятели имаш в Дъгата, толкова по-добре
за теб, защото... – Тя внезапно отваря очи. – Не знам защо, честно казано, но явно е важно,
за да ми го кажат духовете! Свързано е – добавя – с твоя двубой със Зарар!
Мини на 62.53
Отклоняваш поглед встрани и обясняваш:
– Казвам се Никълъс Кейдж... търговец съм!
– О, така ли? – Къридж се ухилва. – На Уахиро-инка няма кой знае какво за
търгуване, само кафе, нали, а пък... То таквоз, Джо държи монопола...
В този момент от съседната пресечка излизат двама грамадански мъжаги с оръфани
дрехи, придружени от две още по-грамадни и зловещи кучета.
– Дръж го тоя избягал роб, кмете! – ревва единият.
Моментално яката като стомана ръка на Къридж те сграбчва.
– Избягал роб, а? – Ухилва се той. – Тъй си и помислих, че нещо нередно има в
ситуацията... Е, господин Кейдж, или както там ти е името, добре дошъл на острова на
правосъдието!
Докато намериш сили да възразиш, мъжагите вече са стигнали до вас и успяват да те
омотаят с дебело въже.
– Ама аз съм принц... – изкрещяваш.
Грижовна ръка ти затъква устата с парцал.
– Тъй-тъй, два принца! – доволно кимва Къридж.
Мъжагите те помъкват нанякъде.
Неприятното мъкнете приключва, след като двамината те стоварват в нещо като
допотопен автомобил, наместват се и те на седалките и пър-пър-пър, потегляте... Само
дето не виждаш накъде, защото си проснат по очи върху едно изтъркано одеяло.
Мини на 324.
54
Обясняваш на тримата:
– Търся капитан Бърк...
– Аз съм! – Единият се изправя. Висок, строен, мускулест, с огненорижа коса той
доста отговаря на представата ти за морски вълк.
– Насочиха ме към теб... – Подаваш му ръка. – Ще ме вземеш ли като пътник до
Лилавия цвят?
– Петдесет соверена е цената за пътуването... – замислено отвръща Бърк. – Като те
гледам тъй, много не те бива да дърпаш платната...
Ако му платиш, мини на 115.
Ако нямаш петдесет соверена (голям си разхитник, бе), мини на 71.
Естествено на 69 можеш да провериш офертите на другите двама капитани.
55
Оръжейната лавка е пълна с какви ли не оръжия (естествено). Между традиционните
има и такива възхитителни неща като картечен пистолет и бластер например...
Продавачът, дребничък космат таласъм, радостно ти обяснява:
– Всички обикновени оръжия струват по 10 соверена или, от мен да мине, можеш да
замениш някое твое оръжие за друго! Огненото копие и тряскащият ужас обаче са
донесени от Лилавия цвят и, Дъгата да го вземе, по-добре да се обеся, отколкото да ти ги
продам за по-малко от по 100 соверена!
Ако искаш да търгуваш с обикновени оръжия, мини на 32.
Ако ти се е приискал картечен пистолет или бластер, иди на 75.56
Как ли ще загасиш пожар с прашка? Ще ми е интересно да видя!
Я се върни в дневника и не ме баламосвай!
57
Копието светкавично полита след беглеца и се забива в гърба му. Той пада облян в
кръв.
Запиши си една точка за хвърляне на копие (освен ако вече нямаш 10) и мини на 102.
58
Естествено веднага се нахвърляш на дека.
В първия момент ти се струва, че няма да успееш да го включиш – нали нямаш
куплунги – но после забелязваш едно малко екранче в лявата му част... Очевидно, макар и
непълноценно, той може да работи и без да си жакнат. Тържествено натискаш копчето
ВКЛ. и на екранчето се изписва:
МИНИМАЛНО НИВО ПРИСТАВКИ... МОЛЯ, ПОЧАКАЙТЕ!
След малко текстът се променя:
ПОРАДИ ЗАТРУДНЕНИЯ ПРИ ВКЛЮЧВАНЕТО В КОМУНИКАЦИОННИТЕ
САТЕЛИТИ МОЖЕТЕ ДА ИЗПОЛЗВАТЕ САМО ПЕЙДЖЪРНАТА ВРЪЗКА И
ПОМОЩНИТЕ ФАЙЛОВЕ НА ПЕЙДЖЪР-УКАЗАТЕЛЯ... ЖЕЛАЕТЕ ЛИ ДА
ПРОДЪЛЖИТЕ – ДА, НЕ?
Е, ако имаш нещо предвид (някой, който си има пейджър например), можеш да
продължаваш на 47. А ако не се сещаш за твой приятел с такъв уред (защото, ако играеш
сляпо, нищо няма да постигнеш), можеш да се откажеш и да минеш на 66 за оглед на
каютата... или на 239, ако вече си я оглеждал.
59
Хвърляш жаден поглед към оръжията си...
Изборът ти обаче е неправилен – боздуганът е твърде обемист и мъжагата веднага
ще забележи, че го взимаш.
Така че се върни в дневника за друг избор.
60
Магазинчето "Разни интересни вещи" е прашна дупка, в която са натрупани на
камари купища наистина интересни нещица...
Продавачът не е таласъм, както би могло да се очаква, а побеляло старче, което с
гордост ти обяснява, че било жител на Лилавия цвят и идвало тук да търгува само през
този сезон...
Старчето е склонно както да купи някои от твоите вещи, така и да ти продаде
каквото искаш...
Ако искаш да продаваш, мини на 46, а ако ще купуваш – на 73. Ако пък ти е
омръзнало тук и ще си тръгнеш към друг обект, очаква те 50.61
Прощавай, ако съм забравил да спомена, че пиратите имат предимно огнестрелно
оръжие... тоест, размахвайки масивен боздуган, няма начин да не те улучат с куршумче.
Просто се върни в дневника за по-мъдър избор.
62
След като излиза от транса си, ясновидката те поглежда леко насмешливо и
отбелязва:
– Това е коментар на Върдж... Не се притеснявай, аз имам навика да се появявам в
собствените си книги по една или друга причина – особено, за да те насоча на правилния
път, както беше в "Окото на бога"! Запомни какво ти казах и честит ще бъдеш...
Всъщност, признавам, не успях да се удържа, въпреки че си бях дал дума да не
"цъфвам" точно във "Водопадите". Но пък я какво удоволствие да срещна лично теб,
скитащият в тази смахната книга! Приеми впрочем възможно най-искрения ми съвет: това
наистина е романтично фентъзи, а не "Лейн и Брайт", но вземи думите ми съвсем
насериозно и си купи бластер... ще ти свърши добра работа!
А сега да се върнем при шатрата...
Ясновидката (тоест аз) се засмива непринудено и те изпраща до изхода.
– Надявам се – прибавя тя – да се видим пак... Запиши ме в графата "приятели"!
Почти веднага, след като излизаш от шатрата, действително се спъваш в кесия със
соверени.
Запиши си ясновидката Елена в графата "приятели", запиши си също, че имаш 400
соверена... След което можеш да продължиш обиколката на пазара на 50.
63
Преструваш се, че се спъваш в крачола си, залиташ и сграбчваш метателните
ножове. Мъжагата с пистолета дори не разбира КАКВО го е улучило в сърцето... нито пък
има време да извика или да дръпне спусъка.
Ако точките ти за хвърляне на ножове още не са 10, добави си една. След това
можеш да минеш на 208.
64
Ако си очаквал "лека нощ" след приключване на битката, излъгал си се. Бърк ти
хвърля един доволен поглед и те праща да... сечеш абордажните въжета!
Част от екипажа заедно с теб откача абордажните куки, с които пиратският кораб е
закрепен за "Ледената чайка". Както един от моряците казва:
– Ако съборетината си струваше, щяхме да я подкараме към Лилавия цвят и да я
продадем... Правили сме го. Но това е продупчено корито, нищо повече!
Така че Бърк е решил просто да остави пиратската баркентина на произвола на
съдбата.
Останалите моряци разчистват труповете и им устройват морско погребение...
хвърлят ги зад борда. След това с кофи и четки се заемат да почистят палубата от кръвта.
Но тъй като си пътник, на теб това ти е спестено – Бърк те поканва на чаша вино преди
лягане.
На следващия ден "Ледената чайка" пристига на остров Уахиро-инка.
Мини на 293.КОМЕНТАР НА ВЪРДЖ: Може и да си достигнал лесно до този момент тук,
въпреки че се постарах да направя стигането ти до тук трудно. За нещастие (ако си чел
"Няколко думи", ще знаеш какво имам предвид) ти така или иначе си тук. И това ти
спестява някое и друго приключенийце... Но, какво да се прави, за сметка на това ти се
представяш като отличен играч!
65
Сергията за лакомства безспорно е невероятно привлекателен обект, дори ако човек
е аскет и мрази сладкишите. Тук има както печено по различни начини месо, така и
апетитни хлебчета, разни приготвени по старинни таласъмски рецепти зеленчуци, плодове
всякакви, а за пастите, тортите, дребните сладки и кремовете въобще не говорим...
Обаче сергията за лакомства е нещо като премия за теб.
Срещу 20 соверена за точка можеш да си купиш храна и така да подобриш
способностите си. Максимумът точки за всяка способност е 10 и в края на тази игра е
задължително да си придобил поне една способност с максимум точки. Ето защо ти
позволявам да купиш колкото точки ти душа иска... но не повече от 10 за способност, нали
така?
След като приключиш с хапването (и подсилването), мини на 50 за нов избор.
66
Макар и да е луксозно обзаведена, каютата не предлага тайни изходи или нещо от
този род... Единственият вариант е вероятно илюминаторът – достатъчно голям е, за да се
измъкнеш през него с известни усилия... Само че долу във водата на лунната светлина
ясно се забелязват две-три остри перки, порещи вълните. Акули, ако не ти е ясно още.
Ако все пак скочиш през илюминатора, мини на 74.
В противен случай можеш да разгледаш дека на 58, ако още не си му хвърлил едно
око... А ако си, то тогава мини на 239.
67
Ако искаш да използваш камата като метателен нож, мини на 45 и си представи, че
имаш ножове.
Но ако нямаш намерение да я хвърляш, за какъв дявол си я избрал? Та, ако не я
хвърлиш, спри се на друг предмет от дневника.
68
Обясняваш на тримата:
– Налага ми се да пътувам до Лилавия цвят и трябва да...
– Аз съм Тибалд! – Първият се надига от мястото си. Дребен и жилав, с обветрено
лице, той доста отговаря на представата ти не толкова за морски вълк, колкото за пират.
Има нещо лукаво и подло в изражението му.
– Морно! – Вторият деловито ти подава ръка. Той пък е по-скоро викингски войн с
всичките железа, накачени по него... отдалеч си личи: боец и варварин. Но дали става за
капитан?– Бърк! – Третият, аристократичен, висок и строен, с огненорижа коса, май е най-
прилично изглеждащият от тримата. – Капитан на "Ледената чайка"! – представя се той. –
Мога да те кача на борда, но пътуването ще ти струва 50 соверена!
– Скъпо е! – възразява Морно. – Аз ще те взема за 40. Командвам "Морска пяна" и ти
гарантирам, че...
– Петнадесет е повече от добра цена! – безцеремонно го прекъсва Тибалд. –
"Розовият облак" е на твое разположение за петнадесет соверена, странниче!
Избери си капитан: Тибалд – 108; Морно – 127; Бърк – 135.
Ако нямаш достатъчно пари да платиш на нито един от тях, иди на 148.
69
Още докато се колебаеш, другите двама капитани се надигат от местата си.
– Тибалд, собственик на "Розовия облак"! – представя се единият. – Ще ти взема
само 15 соверена за пътуването... Не го слушай този мошеник Бърк!
– Морно! – Подава ти ръка вторият. – Петнадесет е малко, разбира се, пък и всеки
знае, че "Морска пяна" е корабът, оцелявал в битките с пиратите... Тридесет соверена и
можеш да си внасяш багажа на борда!
Бърк само иронично се подхилва при тези оферти.
Избери си капитан: Тибалд – 108; Морно – 127; Бърк – 135.
Ако нямаш достатъчно пари да платиш на нито един от тях, иди на 148.
70
На входа на скромната сива шатра виси табелка, която може да откаже всекиго от
посещение при ясновидката:
ТАКСАТА ЗА ГАДАЕНЕ Е 150 СОВЕРЕНА
Ако имаш толкова пари и ти се влиза вътре, можеш да го направиш на 80.
В противен случай се върни на 50 за нов избор!
71
Бърк е склонен да намали цената на "билета" ти при следните условия:
– 10 соверена, в случай че имаш поне една способност със 7 или повече точки
– 10 соверена, в случай, че притежаваш 4 или попече магически предмета
– 20 соверена, ако му дадеш златната чаша за кафе (в такъв случай я зачеркваш от
дневника).
Ако и след направеното намаление на 50-те първоначални соверена, парите все още
не ти стигат, мини на 148.
72
Можеш да използваш меча, само ако имаш поне 9 точки за бой с него – в такъв
случай мини на 107.
В противен случай не си достатъчно опитен и се налага да потърсиш нещо друго в
дневника.73
Старчето внимателно подбира и нарежда на тезгяха следните вещи (които от тях си
избереш, можеш да запишеш в дневника под номера, посочен след дадената вещ):
НЕВИДИМО НАМЕТАЛО – завържеш ли връзките му, всичко, което докосва
вътрешната му страна, става невидимо; №8.
КРИСТАЛНО КЪЛБО – може да предсказва бъдещето или да отговаря на конкретни
въпроси, в различните Цветове понякога придобива странна форма; №9.
СВЕЩИЧКА-САМОПАЛКА – с магическа дума се запалва сама; №10.
САМОХВАЩАЩО ВЪЖЕ – гарантирано залавя всичко, по което го хвърлиш... с
едно условие, противниците ти да не са повече от трима; №11.
ПАРАЛИЗИРАЩА ЗВЕЗДИЧКА – гарантирано парализира всяко ЖИВО същество,
попаднало в обсега и́, когато отвориш кутийката, в която тя се намира; №12.
ПРЕНОСИМА ДУПКА – слагаш я на мястото, където искаш да отвориш дупка, и
изтегляш подложката и́. Дупката се задейства. Използва се еднократно, ако я купиш,
записваш я в "само вещи".
Тези предмети старчето ти предлага по 50 соверена всеки.
За по 100 соверена можеш да си купиш също:
ЛЕТЯЩО КИЛИМЧЕ – седнеш ли на него, веднага политаш, накъдето си пожелаеш;
№18.
БУРНА СВИРКА – свирнеш ли на нея, веднага се вдига буря и не утихва, докато не
свирнеш отново; №19.
Пак за 100 соверена можеш да се сдобиеш също с малко мангалче с вечен запас от
въглища (него записваш в "само предмети").
След като приключиш с покупките, можеш да се върнеш на 50 за избор на нов обект
или да отидеш на 46, където да продадеш нещо твое.
74
Цопваш тежко във водата. Корабът продължава напред – само че без теб – и
очевидно никой не е забелязал отсъствието ти все още, защото не се чуват нито крясъци,
нито "Човек зад борда!" или нещо от този род.
За сметка на това акулите веднага те забелязват...
И настъпва СИТУАЦИЯ 5. Пълен напред към дневника!
75
Продавачът с гордост ти демонстрира двете си скъпоценни придобивки...
Картечният пистолет си е съвсем нормален – има си даже сериен номер, въпреки че
марката му е малко странновата: "Квит и Уестърн".
– Продава се – добавя продавачът – с цяла купчина муниции... Ще ти стигнат да
застреляш поне половината население на Дъгата.
Ако купиш пистолета, запиши си го под номер 16 в дневника, не се безпокой за
мунициите и естествено започваш с 5 точки способности за стрелба с него.
Бластерът (огненото копие, както упорито го нарича продавачът) е едно извънредно
приятно оръжие, което идеално приляга в ръката ти и си има даже светлинен индикатор за
зарядите, на който е изписано невероятното число 1000.
– Ще стреля до края на света... – уверява те добросъвестно продавачът.Е, това не е "Каджанга", но, от мен да мине, позволявам ти да си купиш истински
бластер и да го запишеш под номер 17 в дневника. Започваш с 5 точки способности за
стрелба с него.
Впрочем не забравяй, че и двете оръжия струват по 100 соверена!
След като приключиш с покупката, мини на 32 за търговия с традиционни оръжия
или на 50 за избор на друг обект.
76
Сериозно ли смяташ да гасиш пожар с МЕЧ?
Върни се в дневника. Няма да ти казвам, че си идиот, защото някои читатели се
обиждат от тази констатация.
77
Таласъмът в ръцете ти тъкмо е започнал да идва в съзнание и ти съответно се
оглеждаш за някой полицай, на когото да го връчиш, когато към теб се приближава
дрипава таласъмка, която плясва с ръце:
– Братле, ето къде си бил...
– Оо-ох! – простенва таласъмът. – Хванаха ме, сестричке...
– Колко пъти съм ти казала, видиш ли герой наоколо, да не крадеш? – сопва му се
таласъмката и се обръща към теб: – Прощавай, странниче, той е още млад и глупав...
Пусни го, моля те, ще ти се отблагодарим все някак... Родът Рици не е случаен, нищо че
сме бандити и обирджии...
Пускаш пленника – на 48.
78
Елфът се надига, но ти го спираш с ръка:
– Случайно да знаеш нещо за втория край на Дъгата?
Той се намръщва, но след кратка пауза все пак отговаря:
– Вероятно няма да навреди, ако ти кажа. Вторият край е в Бътчървил, наистина си
прав... Но е твърде добре защитен. Досега никой от магьосниците не е успял да го
получи... Може би, подозирам – той присвива очи, – Тъмния има нещо предвид, като иска
точно теб за церемонията... Той е много потаен господар, признавам, но ми се стори, че
във виртуалните му... – елфът почесва заостреното си ухо, – образи, може би, трябва да се
каже... Както и да е, когато ние, елфите, сме жакнати в Мрежата, понякога улавяме
телепатични послания от събеседниците си... Та Тъмния мислеше за този Втори край и за
теб във връзка с него... О, не знам! Прощавай, но трябва да изчезвам, защото имам доста
неща да подготвя за церемонията!
Мини на 130.
79
Номерът не е да проследяваш крадеца, извинявай, а да се справиш по някакъв начин
с него. Ето защо наметалото в случая ти е крайно безполезно. Върни се в дневника.80
Плахо надничаш в шатрата. Ясновидката, всъщност, не е таласъм, а най-обикновена
жена, седнала пред дървена маса, на която стои матово кристално кълбо.
Жената те поглежда, ухилва се широко и отбелязва:
– Остави парите тук, странниче... След това седни!
Все още можеш да си тръгнеш и да си спестиш 150 соверена. Ако го направиш,
върни се на 50.
В противен случай продължаваш на 100.
81
Ако си очаквал "лека нощ" след приключване на битката и угасянето на пожара,
излъгал си се. Тибалд ти хвърля един доволен поглед и те праща заедно с останалите
моряци да разчиствате труповете и да им устроите морско погребение... хвърляте ги зад
борда. След това с кофи и четки моряците се заемат да почистят палубата от кръвта. Но
тъй като си пътник, на теб това ти е спестено – Тибалд те поканва на чаша вино преди
лягане.
На следващия ден "Розовият облак" пристига на остров Уахиро-инка, където остава
за ремонт.
Мини на 293.
КОМЕНТАР НА ВЪРДЖ: В действителните ми планове за книгата фигурираше
фактът, че – макар че не те приспива – Тибалд те продава на пиратите. И тук трябваше да
те хлопне с нещо по главата, а аз да те пратя на 225. Но понеже съм милостив... С една
дума, само за 15 соверена пътуваш както си му е редът. А ако ти се иска да преживееш
приключенията, които изтърваш, възползвайки се от този добър развой на нещата, просто
си представи, че Тибалд предприема каквото ти обясних преди малко и ти минаваш на
225. Благодаря за вниманието!
82
Тъкмо се каниш и ти да напуснеш кървавата сцена, когато отнякъде изниква дрипава
таласъмка, която се навежда над мъртвеца и изведнъж ревва с пълен глас:
– Брат ми... Леле, какво си направил с брат ми... – С пламнали очи тя се обръща към
теб и злобно заплашва. – Днес имаш късмет, че останалите ми братя не са наоколо, но
рано или късно ще ти видим сметката, гадино! Родът Рици е достатъчно голям и търпелив!
Запиши си, че Рици са ти "врагове" и след това можеш да се оттеглиш, избирайки
към кметството ли да тръгнеш – на 18, или към пристанището – на 6.
83
Много си добър с метателните ножове... За съжаление те са доста малко на брой.
Успяваш да убиеш общо 9 пирати. Запиши си някъде това число и си прибави 1
точка за хвърляне на ножове (ако вече не са 10).
Сега, ако си убил 35 човека с тези деветимата, мини на 64.
В противен случай си избери друго оръжие от дневника.84
Ясновидката прибира и тези 50 соверена, след което продължава:
– Като отидеш на пристанището, потърси капитан Бърк и той ще те качи на своя
кораб "Ледената чайка". Щом срещнете пирати, духни в бурната свирка... а на русалките
отстъпвай всичко! Стигнеш ли успешно до Лилавия цвят, потърси първо Щастливеца! –
Усмивката и́ става още по-широка. – Следващите 50 соверена за края на гаданието, ако
обичаш!
Запиши си кодова дума БЪРК.
Ако платиш, мини на 52. В противен случай те очаква 62.
85
Елфът се надига, но ти го спираш с ръка:
– Какво е пък това Бътчървил?
– Моят град... Е, не се намира точно в Лилавия цвят, по-скоро е извън измеренията,
но в Лилавия е входът към него! Много приятно местенце... Единственият цивилизован
град на цялата проклета Дъга! Хубави оръжия, компютри, бързи коли, готини мацки,
висша класа магии... Такива ми ти работи! Извинявай, обаче трябва да бързам – имам
доста неща да приготвям за церемонията и...
Мини на 130.
86
Ако метнеш кристалното кълбо по престъпника, то го улучва в гърба и се разбива на
хиляди парченца, а той пада на земята в локва кръв. В такъв случай можеш да зачеркнеш
кълбото и да преминеш на 102.
Ако пък решиш да не го хвърляш, върни се в дневника и си избери друг предмет,
защото положително нямаш време да задаваш въпроси, докато таласъмът се измъква!
87
Изпълняваш вероятно най-сложната хватка, която си прилагал в живота си –
гмурваш се надолу, отскачаш встрани и забиваш меча в корема на мъжагата... Всичко това
толкова светкавично, че той успява да каже само:
– Пусни дол... – и е мъртъв, преди да дръпне спусъка.
Ако точките ти за бой с меч още не са 10, можеш да си добавиш една. След това
мини на 208.
88
Бавно тръгваш към изхода на пазара. И точно в най-гъстата тълпа, съвсем близо до
теб, се разнася уплашен писък:
– Помощ, крадец, обраха ме...
Не е необходимо дори да се оглеждаш, за да видиш таласъма, който изчезва зад
ъгъла с голяма торба в ръце...
Можеш да хукнеш след него на 95 или пък да не се намесваш в таласъмските работи
– на 27.89
Огън, който се гаси с боздуган? Да, вероятно такъв идиотизъм можеш да срещнеш в
някоя книга-игра, но ТАЗИ ТУК не е чак толкова откачена, за съжаление. Върни се в
дневника.
90
Връчваш двадесетте соверена на таласъма и той охотно се разприказва:
– Три кораба заминават тази вечер за Лилавия цвят. И тримата капитани са добри,
разбира се... Никой лош капитан не оцелява за втория си рейс, нали разбираш! Тибалд
командва "Розовия облак". Корабът му е добър, бърз е и носи добра печалба, но се говори,
че Тибалд имал вземане-даване с пиратите и за това е оцелял толкова време. Слагалприспивателно в храната на пътниците и ги продавал на мародерите.... Така че внимавай,
ако си харесаш "Облака". Морно пък води "Морска пяна". Той е кален морски вълк, но
разчита главно на топовете и сабите в битка... Така че трябва да си добър боец, за да
пътуваш с него. Пък и, мен ако питаш, рано или късно Морно ще си намери майстора. А
третият, Бърк от "Ледената чайка" според мен е най-добрият от тримата. Вярно, не взима
евтино за пътници, обаче пък корабът му е бърз като чайките и добър в бой, а и Бърк е
честен... Няма да сбъркаш, ако избереш него!
Запиши си кодова дума БЪРК.
След това можеш да минеш на 37 и да се упътиш към сградата.
91
Ама много ще ми е интересно да видя как можеш да размахаш боздуган, плувайки,
че и да улучиш някоя акула с него... Върни се в дневника, моля, защото ще те нарека с
някой епитет от рода на "идиот" и ако си от типа читатели, които се цупят на езика ми, ще
се обидиш.
92
Можеш да хвърлиш свещичката по таласъма – в такъв случай го улучваш по главата
и той се строполява в безсъзнание. Свещичката обаче губи магическото си свойство и от
този момент носиш със себе си обикновена свещ, която зачеркваш от СИТУАЦИИ и
записваш в "само предмети". Ако избереш този вариант, мини на 110.
Ако пък решиш да не хвърляш свещта, можеш да се върнеш в дневника за друг
избор – с огънче някъде зад гърба му не можеш да изкараш акъла на крадец-таласъм!
93
Елфът се надига, но ти го спираш с ръка:
– И защо точно пък аз? Толкова труд сте си дали всички тук за...
– Тъмния настоява да си точно ти. Пък и, струва ми се, ти си единственият дух-
демон в цялата Дъга... Но и да не беше, Тъмния изрично подчерта кого търси! Повярвай
ми, не съм сбъркал целта! А сега е време да изчезвам, че има толкова неща да подготвям
за церемонията...
Мини на 130.
94
Препъваш се в крачола си, залиташ и сграбчваш копието.
– Я недей да... – започва мъжагата.
– Нищо бе, аз само за равновесие... – поясняваш ти мъгляво и...
... хвърляш копието, след което се претъркулваш на 118.
... отскачаш встрани и хвърляш копието на 159.
95
Незабавно се втурваш след крадеца. И тъй като все пак си човек и бягаш доста по-
бързо от него, успяваш почти да го догониш преди следващия ъгъл. Напразно викаш
обаче:– Стой на място! – защото таласъмът и не мисли да спира.
С една дума, СИТУАЦИЯ 1 и мисли внимателно... Марш в дневника за избор на
предмет!
96
Кметът извинително те потупва по рамото:
– Ловци на избягали роби... Джо често ги пуска да ловуват и невинни туристи.
Глупаци! Можеха поне да не правят експерименти, след като ме видяха с теб! Както и да
е... Май ще е най-добре да се прибираш на кораба си, принце! В противен случай
следващия път ще те спипат!
– Ами аз, такова... – смотолевяш. – Май някой спомена нещо за кафе...
– Да де, тук отглеждаме кафе! – Кимва кметът. – А, не си виждал такова чудо? Ела! –
И той те избутва в смесения магазин. – Тони, дай на този приятел едно пликче кафе!
– Три соверена! – Продавачът взима едно малко хартиено пакетче.
Ако можеш да платиш, отиваш на 132.
В противен случай мини на 116.
97
Обръщаш се с гръб към мъжагата, туткайки се с дрехите си. Светкавично бръкваш в
канията (която е или на глезена, или на китката ти... в случая няма значение) и измъкваш
камата. Завърташ се обратно и с глуповата усмивка промърморваш:
– Гледай сега, като се притеснявам, какви ги върша... – и мяташ камата.
Със забитото право в сърцето оръжие мъжагата няма големи шансове да каже и гък,
камо ли да натисне спусъка.
Можеш да си добавиш още една точка за бой с кама (ако не са вече 10) и да
преминеш на 208.
98
Забиваш меча в гърба на таласъма и той пада на земята облян в кръв.
Запиши си една точка за бой с меч (ако вече не са 10) и мини на 102.
99
С копието можеш да убиеш 1 (един) пират. Което и правиш.
Запиши си някъде убития. Прибави си една точка за хвърляне на копие, ако вече не
са ти 10.
Е, ако случайно си убил 35 пирати, можеш да минеш на 64.
Ако още не си, върни се в дневника за нов избор!
100
Сядаш предпазливо на свободния стол до масата.
– Знам кой си! – Усмивката на жената става още по-широка. – Знам и за какво си
дошъл. А и, повярвай ми, ще ти кажа само истината за това, което те очаква, защото моето
име е Елена...Тя се пресяга, запалва една уханна цигара и с притворени очи започва да говори:
– За да стигнеш успешно до крайната си цел, ти трябват бурна свирка и
парализираща звездичка от магическите предмети, едно оръжие за удряне и едно за
хвърляне или стрелба, а най-добре – огнено копие... нуждаеш се също непременно и от
преносима дупка!
Охо, какъв списък, а?
– Не се притеснявай обаче! – добавя ясновидката с усмивка. – Щом излезеш от
шатрата ми и завиеш зад ъгъла, ще се спънеш в кесия със соверени... За да стигнеш до
целта си, трябва да прекосиш морето на Циановия цвят и да стигнеш до Лилавия...
Продължението на гадаенето ще ти струва още 50 соверена – сега и веднага! Бъдещето ти,
приятелю, е толкова сложно...
Ако толкова за бъдещето ти стига, мини на 62. Ако искаш да чуеш още, иди на 84.
101
Плюеш си моментално на петите. Обираш си крушите. Драсваш.
С една дума, обръщаш гръб на мъжагите и хукваш колкото ти държат краката.
Бесният лай на псетата се разнася иззад теб. С крясъци:
– Стой! Хванете този избягал роб! – двамата стартират след теб и...
СИТУАЦИЯ 6. Запиши си кодова дума ХИРО и бягай към дневника.
102
Кимваш доволно на чудесните си способности за бой и внимателно се оглеждаш за
собственика на крадените вещи.
Запиши си кодова дума КРЪВ и мини на 133.
103
Намираш една кофа наблизо, грабваш я и се включваш в гасенето на пламъците.
Заплашителни огнени езици се издигат от носа на кораба и определено не изглеждат като
нещо, което с удоволствие ще угасне след две-три кофички...
Но всичко зависи от това, какъв ти е късметът – или нелогичният ти ум.
СИТУАЦИЯ 4, моля! Напред към дневника!
104
След като приключва с "изразяването на благодарности", дебелият таласъм ниско се
покланя и заявява:
– Представител съм на големия търговски род Дирби. Търгуваме с кожи и наши хора
се намират навсякъде по Дъгата... С една дума, считай ни до един за приятели! – след
което си взима торбата и бързешком се отдалечава.
Запиши си Дирби в "приятели".
Ако имаш кодова дума КРЪВ, мини на 82, а ако имаш кодова дума СПРЯН, иди на
77.
105
ОФИЦИАЛНО СЪОБЩЕНИЕ ОТ "МЕГА" ООД:ТОЗИ ПРЕДМЕТ НЕ МОЖЕ ДА БЪДЕ ИЗПОЛЗВАН В ДАДЕНАТА СИТУАЦИЯ.
КОМЕНТАР НА ВЪРДЖ: Абе, ти луд ли си? Връщай се моментално в дневника и
без такива изцепки повече!
106
Самохващащото въже полита във въздуха и мигом омотава таласъма като салам. Той
се спъва, пада на земята и здраво си удря главата. Мини на 110.
107
Тъй като си факир на меча, положението, което би затруднило всеки друг, не ти
причинява кой знае какви притеснения. Няколко невероятни удара и една от акулите е
мъртва. Още няколко страхотни хватки и втора акула...
С една дума, за по-малко от 5 минути всичките хищници плуват към дъното с
разпрани кореми.
Можеш да си добавиш една точка за бой с меч (ако вече нямаш 10) и да преминеш на
174.
КОМЕНТАР НА ВЪРДЖ: Никога, при никакви условия не опитвай подобен номер
лично ти, читателю! Крайният резултат няма да бъде същия, повярвай...
108
Кимваш на Тибалд:
– Радвам се, че ще плавам с теб, капитане...
– Аз също се радвам – и още как! – Ухилва се зловещо той.
Запиши си кодова дума РОЗОВ и мини на 146.
109
Пламъците все по-силно се разгарят. Паниката наоколо е пълна. Моряците захвърлят
кофите и по-голямата част от тях започват да се щурат насам-натам... Не кофите де, за
моряците става дума.
Сега е моментът да цопнеш през борда на 121.
110
Таласъмът пада в безсъзнание. Сграбчваш го здраво за козината и се оглеждаш.
Запиши си кодова дума СПРЯН и мини на 133.
111
Стисваш дружелюбно протегнатата ръка на кмета:
– Казвам се Арикс Астракс, принц съм от Долината на Дъгата... А на вашия
прекрасен остров попаднах съвсем случайно!
– Е, радвам се... дори ако е случайно! Уахиро-инка е един от малкото интересни
островчета в този архипелаг... – Кметът се ухилва. – А племенникът ми вероятно е най-
добрият екскурзовод в племето хиро-инка!– Племе?
– Ами да, ние сме цианови индианци! – Усмивката на Къридж става още по-широка.
– От незнайни времена отглеждаме тук кафе... Вярно, после дойдоха колонизатори и сега
ТЕ отглеждат кафето, а на всичкото отгоре си завъдиха и роби, обаче... Племето ми все
още изпълнява управленческите функции и посреща туристи! – уточнява той.
В този момент от съседната пресечка излизат двама мъжаги с износени дрехи,
придружени от две огромни зловещи кучета.
– Кмете! – ревва единият. – Я задръж тоя избягал роб!
– Какъв избягал роб? – смръщва се Къридж.
– Ами тоя тука, дето приказваш с него!
Кметът те оглежда най-внимателно, присвива устни и отбелязва:
– Нещо бъркате, момчета! Това е почтен турист... Така че си разкарайте копоите
оттук! Няма да позволя на Джо да прилапва всеки турист я!
Ако имаш кодова дума РОЗОВ, мини на 33.
В противен случай продължаваш на 96.
112
Небрежно взимаш наметалото и го разгъваш. Когато го мяташ на раменете си, се
чува глас:
– Констатирана е повреда на магическата инсталация. Моля, потърсете ни най-рано
след 25 минути, когато ще се приключи ремонтът на аварийната група! – и в ръката ти
пада малка картичка с надпис "НЕ РАБОТИ!".
– Какво-какво? – зяпва мъжагата.
– А, нищо особено! – Захвърляш наметалото встрани. – Магическата инсталация се
била повредила...
Върни се в дневника за нов избор.
113
Твоя воля да използваш парализиращата звездичка, но смяташ ли, че се налага да
парализираш половината Миден пазар (защото наоколо има тълпи купувачи и зяпачи,
нали?), само за да спреш един крадец? Ако избереш този вариант, мини на 125.
А ако се откажеш да ползваш звездичката, потърси си друг предмет в дневника!
114
Елфът се изправя, но ти го спираш с ръка:
– А що за церемония да очаквам?
– По повторното ти призоваване, нали ти казах? Виж, ти си дух-демон! И вече си
призован веднъж, щом си тук. Но Тъмния иска да служиш на негова страна... Не ме питай
защо, не ми е казал. И след като те призовем отново, той ще може да те накара да
изпълняваш заповедите му. Разбираш ли? А сега трябва да бързам, имам да подготвя
доста неща до полунощ...
Мини на 130.
115
Рано привечер, с настъпването на отлива, "Ледената чайка" вдига платна и напуска
Мидения град.Каютата, която ти е отредил Бърк, е приятна и удобна – нищо специално, но е
достатъчно просторна, с меко легло... Единственото нещо, което ти се струва не на място,
са няколко празни полици, окачени доста ниско на стената срещу леглото – на практика,
те са на нивото на кръста на нормален възрастен човек.
Тъкмо си се зазяпал през илюминатора към морето навън, когато на вратата се
почуква и Бърк казва с насмешливия си глас:
– Би ли желал да се присъединиш към мен за вечеря?
Мини на 167.
116
Кметът зяпва:
– Какви соверени, бе, не виждаш ли, че това е наш гост?
– Шефът ще ме убие! – мрачно отвръща Тони.
– О, така ли? Шефът ти е по-важен от кмета? – Къридж бръква в джоба си и тръсва в
дланта ти три монети от по един соверен. – Плати му на този изедник, изобщо не искам да
си цапам ръцете! Приеми това като подарък от племето хиро-инка и толкоз!
Мини на 132.
117
Ухилваш се:
– Ако отделиш някоя и друга пара за спасителя си, хич няма да е зле!
Дебелият с въздишка измъква една кесия от пояса си и отброява десет соверена,
които ти връчва. Запиши си соверените и мини 104.
118
Извърташ се, мяташ копието и отскачаш встрани... С част от секундата по-късно,
отколкото трябваше. Вярно, мъжагата се строполява, улучен в гърдите. Но преди това е
успял да натисне спусъка – че и да те застреля.
Върни се на 1. Това е положението.
119
С камата можеш да убиеш 1 (един) пират, което и правиш.
Запиши си някъде убития. Запиши си една точка за камата в способности.
А сега, ако случайно убитите ти са станали 35, мини на 64.
В противен случай те очаква нов избор в дневника!
120
Бежешком нахлупваш шлема и Рицарят на Дъгата се появява редом с теб. Посочваш
му крадеца.
Рицарят се втурва напред с огромни крачки и стоварва тъпото на меча си върху
главата на нещастния таласъм, който пада в безсъзнание.
– Работата е изпълнена, господарю! – Рицарят прибира меча си и изчезва.
А ти преминаваш на 110.121
Без да губиш нито секунда време, ти изтичваш към десния борд (отляво е корабът на
пиратите) и се мяташ в морето. Нямаш никакво намерение да се превръщаш в бивш дух на
принц – и вероятно си прав... Плувайки енергично, бързо се отдалечаваш от обхванатия от
паника кораб.
Мини на 174.
122
Интересно какво можеш да направиш с кристалното кълбо, което в случая си е чисто
и просто кълбо, а не череп, втори край на дъгата или нещо подобно...
Ако решиш да го хвърлиш по мъжагата (значи да го зачеркнеш от дневника), мини
на 169.
В противен случай си избери друг предмет. И сам виждаш, че няма време за задаване
на въпроси.
123
Сещаш се нещо мъдро:
– Дай ми няколко косъма от козината си...
– Но това значи да придобиеш магическа власт над мен! – възмутено отвръща
дебелият. – Дам ли ти косми, винаги можеш да ме повикаш за услуга и...
– Обещавам – тържествено се заклеваш ти – да ползвам дара ти само веднъж и в най-
трудна минута!
– Добре! – Дебелият с въздишка изскубва един кичур от козината си. – Вземи!
Запиши си кичура в "само предмети" и мини на 104.
124
Сръчно измъкваш ножовете и ги запращаш един след друг по акулите...
Браво на теб. Нелоша идея. Дори успяваш да отстраниш няколко хищника. Водата се
обагря в червено, останалите акули се сбиват за труповете... И междувременно, енергично
плувайки, ти се отдалечаваш от това неприятно място.
Мини на 174.
125
Отваряш кутийката със звездичката и всичко живо наоколо замръзва като
вкаменено... Някакъв дебелак, който тъкмо завивал зад ъгъла зад гърба ти обаче, се
парализира насред крачката си, полита към теб и те събаря. Изтърваш кутийката и
естествено звездата веднага започва да действа и върху теб.
Когато се съвземаш, откриваш, че си обран до шушка – нямаш нито един предмет
или оръжие с теб, крадецът също го няма...
И понеже нямаш нито пари, нито вещи, а дори и да притежаваш сърце от
глагоабазабадуза, то не ти е достатъчно да стигнеш успешно до края на играта, се налага
да започнеш от 1 и да внимаваш повече. Нали ти казах да не ползваш звездичката?126
Набучваш два-три пламъка, те умират със стенания. Ти ли имаш халюцинации или
аз след втората биричка изпадам в делириум тременс?
Я се връщай в дневника – ВЕДНАГА!
127
Кимваш на Морно:
– Радвам се, че ще плавам с теб, капитане!
– Всеки един сносен боец е добре дошъл на борда. – Усмихва се той в отговор.
Запиши си кодова дума ПЯНА и мини на 151.128
Отпращаш хлапето с гневен жест и тръгваш по главната улица на градчето.
Кръчма.
Смесен магазин.
Търговска кантора на някой си.
Търговска кантора на друг си.
Робски пазар.
Хотелче.
Робски паза-ар?
Да бе, така пише на входа на сградата.
И докато се чудиш, забелязваш от една пресечка да излизат двама грамадански мъже
в омърляни дрехи, придружени от две още по-грамадански и много зловещо изглеждащи
кучета.
– Ето го! – ревва единият. Или по-право, ревва – Ий гу! – ама то си е все същото.
Това, решаваш, се отнася за теб – и хукваш да бягаш на 101.
Или пък това, решаваш, изобщо не се отнася до теб – и си оставаш на мястото на
153.
129
Още в предишната книга се разбрахме, че с изключение на, нека да ги наречем,
някои специални моменти динозавърският зъб няма особени магически свойства и не е
никакво оръжие. Ако го хвърлиш по таласъма, ще го загубиш (и няма да причиниш
никаква вреда с него). Следователно мини в дневника и си харесай друг предмет!
130
Елфът спира на вратата:
– Ще сваля магията от теб, но ще те заключа. Бъди послушен и си почини добре,
защото ще ти трябва сила... И внимавай, защото, ако се опиташ да правиш глупости, мога
да ти причиня истински неприятности... дори ако не съм в каютата ти! А си се опитал да
правиш нещо нередно... – след тази заключителна заплаха той излиза.
Надигаш се предпазливо – действително, свободен си...
В следващата секунда забелязваш, че елфът е оставил дека си на масичката до
креслото, в което стоеше. Сигурно ще се върне да си го прибере... Знае ли човек!
Можеш да проучиш каютата (и евентуалните възможности за бягство) на 66.
Можеш да обърнеш внимание на компютърния дек на 58.
А можеш и просто да си подремнеш, докато чакаш церемонията да се проведе на
300.
131
Ухилваш се:
– Ще ми се да видя какво толкова съм спасил... Една вещ от торбата ти за
благодарност, става ли?
Дебелият с въздишка взима торбата и я отваря:
– Избирай! Но само една вещ, хей!
Всъщност вътре няма кой знае какво, освен плътно нагънати кожички (а те със
сигурност не ти трябват). В торбата намираш мангалче с вечен запас въглища, преносимадупка, джезвенце за кафе и пакетче чаени листа. Избери си каквото искаш от четирите
предмета, запиши го в "само предмети" и мини на 104.
132
Плащаш и прибираш скъпоценното пакетче в багажа си.
– Ще те придружа до кораба... тук не е безопасно човек да се разхожда сам!
Проклети ловци на роби! – И Къридж действително те придружава до "Ледената чайка" и
се убеждава, че си се качил на борда.
Рано привечер Бърк вдига платна и се насочвате към Лилавия цвят. Най-сетне.
Запиши си, че имаш кафе в "само предмети".
Мини на 350.
133
Иззад ъгъла се появява запъхтян един дебел таласъм, който зарадвано се провиква:
– Как да ти се отблагодаря, че хвана крадеца?
Гласът е същият, който викаше за помощ – няма грешка. Можеш да му поискаш
пари – на 117, косми от козината му – на 123, или вещ от торбата, която му спаси – на 131.
134
Загръщаш се в невидимото наметало... и се скриваш от погледите на пиратите.
Сега, ако имаш меч, кама или копие, мини на 147.
В случай, че не разполагаш с нито едно от тези оръжия, ще трябва да се върнеш в
дневника за нов избор – защото, скрит или не, пиратите си вилнеят, нали...?
135
Кимваш на Бърк:
– Радвам се, че ще плавам с теб, капитане!
И той кимва в отговор.
Запиши си кодова дума ЧАЙКА и мини на 115.
136
Бягай бързо на 186, че ти пари под петите!
137
Свещичката-самопалка не ти върши работа в тази ситуация. Дори да подпалиш
кораба с нея, той няма да гори достатъчно бързо. Така че се върни в дневника.138
Според мен не е много разумно да се превръщаш на глагоабазабадуза пред очите на
половината Миден пазар (защото наоколо е пълно с купувачи и зяпачи), но ако твърдо
държиш на този вариант, мини на 141.
В противен случай се връщаш в дневника за нов предмет.
139
Набучваш една твърде нахална акула в окото. Водата се обагря в червено,
останалите хищници се понасят право към теб и докато няколко от тях се бият за трупа,
другите...
Схващаш, какво имам предвид, нали? Върни се в дневника, за да не започваш от 1.
140
Препъваш се в крачола си, залиташ и сграбчваш въжето.
В следващата секунда то полита към мъжагата и го омотава като салам, избивайки
пистолета от ръката му и умно запушвайки зяпналата му уста с единия си край.
– Мммм... – измучава противникът ти.
А ти минаваш на 208. Запиши си също кодова дума ТУК.
141
Е, превръщаш се в глагоабазабадуза и размазваш нещастния таласъм по земята...
Когато си връщаш нормалния образ обаче, всички зяпачи от околностите се
нахвърлят върху теб с крясъци:
– Зъл магьосник! – и разплескват твоя милост до таласъма...
Не остава много за погребение.
Предупредих те да не правиш този номер, нали?
Започваш от начало на 1.
142
Моля, мини на 126.
143
Навеждаш се към багажа си:
– Само момент да си взема енфието...
– Какво? – опулва се мъжагата, но отпуска леко пистолета... и си застива в същата
поза, защото ти се обръщаш към него с отворената кутийка в ръка.
Парализиращата звездичка и този път си свърши работата. Можеш да минеш на 208.144
В случай, че имаш поне 7 точки за стрелба с картечен пистолет, можеш да минеш на
154.
Ако обаче имаш по-малко от 7 точки, първо прецени добре – стрелба бежешком по
подвижна цел и то с автомат може да доведе до сериозни последствия за околните... Ако
все пак държиш да стреляш, мини на 161. А ако се откажеш, върни се в дневника и
потърси друг предмет.
145
Тъкмо се приготвяш да се включиш в мелето, когато се разнася нечий ужасен вик:
– Пожар!
И ситуацията се обръща нагоре с краката. В буквалния смисъл. Защото за един
дървен платноход с насмолен с катран корпус... Абе, за кораб точно като този няма по-
страшно нещо от огъня. Разгори ли се веднъж, пожарът не може да бъде загасен...
Изведнъж боят утихва. Част от сражаващите се – екипажът на Тибалд – се втурват да
мъкнат кофи с вода нанякъде. Останалите бойци – пиратите – пък хукват към левия борд,
където са закачени абордажните им въжета и с паническа скорост се заемат да разделят
двата кораба.
Ако имаш кодова дума ТУК, продължаваш на 205.
В противен случай имаш право на избор: директно се хвърляш зад борда – на 121,
или се присъединяваш към пожарникарската бригада – на 103. Ако имаш летящо килимче,
можеш да се опиташ да го използваш на 194 (това не е СИТУАЦИЯ).
146
Рано привечер "Розовият облак" вдига платна и напуска Мидения град...
Каютата, която Тибалд ти е отредил, е малка, но извънредно уютна. Намира се
непосредствено до тази на капитана, има облицована с железни ленти врата и едно
мъничко прозорче, през което и котка не може да мине... А гледката през прозорчето –
илюминатора де, или както му казват моряците, филистрин – е направо възхитителна:
море, докъдето ти стига погледът.
Тъкмо си се настанил, когато на вратата почтително се почуква и стюардът, облечен
в безупречна бяла риза, церемониално съобщава:
– Капитанът ви кани на вечеря, господине!
Мини на 167.
147
Фактът, че си невидим, ти дава възможност да боравиш с хладното си оръжие така,
че за нула време разчистваш пиратите, без те да загреят какво им става.
Мини на 64.
148
Интересно защо си тук – чак пък такъв разсипник ли си? Мисля, че ти дадох доста
възможности да спечелиш пари – като се почне от продажбата на опашката на
мандагадугата, та се стигне до палатката на ясновидката...Както и да е.
Можеш да минеш на епизод 29 и да го прочетеш внимателно (но обезателно си
отбележи, че си се възползвал от него вече) и след като приключиш там, мини на 37 и
започни посещението при капитаните отначало.
149
Появява се надпис:
МОМЕНТ, ТЪРСЯ... – и след това: – НОМЕРЪТ НА ТОЗИ АБОНАТ НЕ
ФИГУРИРА В УКАЗАТЕЛЯ!
ТОВА ЛИ БЕШЕ – ДА, НЕ?
Можеш да се върнеш на 2 да провериш за друг приятел или на 47, ако вече имаш
някакъв записан код или не ти се търси повече.
150
Насочваш бластера и натискаш копчето. Ефектът изненадва дори и теб – гърбът на
таласъма буквално избухва, улучен от огнения лъч... Крадецът естествено пада на земята –
или поне падат парчетата от тялото му.
Запиши си една точка за стрелба с бластер (освен ако вече не си ги направил 10) и
мини на 102.
151
Рано привечер "Морска пяна" вдига платна и напуска Мидения град.
Каютата, която Морно ти е отредил... Е, за парите, които си му дал, би могло да се
очаква повече. Това е нещо като все още използваем килер с няколко чувала, струпани в
ъгъла. Единствената мебел е празен моряшки сандък – да си сложиш нещата вътре,
примерно – а вместо легло разполагаш с плетен въжен хамак.
Тъкмо си се настанил в "каютата", когато на вратата се почуква и някакъв млад юнга
оповестява:
– Хайде на вечеря, приятелче!
Мини на 171.
152
Най-спокойно казваш:
– Само момент... – И взимаш шлема.
Един изстрел моментално рикошира в краката ти и мъжагата ревва:
– Пущай веднага долу оръжието! И 'айде марш напред!
Не ти остава нищо друго, освен да пуснеш шлема на земята... и да последваш
мъжагата на 236 – освен ако не ти се започва от 1 например.
153
Свиваш рамене и продължаваш да зяпаш по витрините.
Около двадесет секунди по-късно някаква грамаданска ръка се стоварва на рамото
ти:– Пипнахме ли те! – И малко по-късно си омотан във въжета като саламче.
Правиш някакъв опит да протестираш, но мъжагите (защото това са те) грижовно ти
запушват устата с парцал и те помъкват нанякъде.
Неприятното мъкнете приключва, след като двамината те стоварват в нещо като
допотопен автомобил, наместват се и те на седалките и пър-пър-пър, потегляте... Само
дето не виждаш накъде, защото си проснат по очи върху едно изтъркано одеяло.
Мини на 324.
154
С виртуозна точност се прицелваш в гърба на таласъма и дръпваш спусъка. Крадецът
пада на земята облян в кръв.
Прибави си една точка за стрелба с картечен пистолет (ако вече не са 10) и мини на
102.
155
Кристалното кълбо, което е в обичайната си стъклена форма тук, не може да ти
помогне... То отговаря на въпроси, не убива пирати. За това се върни в дневника.
156
Струва ми се, че се разбрахме относно магическите сили на динозавърския зъб... А,
ти искаш да запушиш дулото на пистолета с него? Няма да стане.
Върни се в дневника.
157
Докато разгънеш килимчето и се качиш на него, крадецът ще успее да се измъкне.
Върни се в дневника за избор на друг предмет!
158
Мини на 139, ако обичаш!
159
Приклякваш и мяташ копието. То се забива в гърдите на мъжагата и го поваля на
пода. КРАЙ НА ИГРАТА – поне за противника ти.
Ти впрочем продължаваш на 208.
160
Ухилваш се злорадо и се превръщаш в глагоабазабадуза.
Вярно, мъжагата успява да изпразни в пихтиестото ти тяло почти цял пълнител, но...
какво от това, след като куршумите не могат да ти навредят?Избутваш окървавения труп в ъгъла, възвръщаш си човешкия образ и спокойно
минаваш на 208.
161
За нещастие не си така умел в стрелбата, както би ти се искало. Освен таласъма
улучваш поне още десетина от зяпачите наоколо... Веднага пристига полицай, който те
арестува, на следващия ден се събира съд, произнася присъдата ти и те обесват в ранни
зори...
С една дума, започваш отново от 1 и внимавай повече... Казах ти, че ще вземеш да
претрепеш някого, нали?
162
Появява се надпис:
МОМЕНТ, ТЪРСЯ... – и след това: – РИНТИ... 975363.
ТОВА ЛИ БЕШЕ – ДА, НЕ?
Запиши си този код и можеш да се върнеш на 2 да търсиш и друг приятел или на 47
да позвъниш.
163
Смръщваш се по възможно най-жестокия начин, за който се сещаш:
– Стига дрънканици, ставаш досаден!
– О, така ли? – Елфът презрително те стрелба с поглед. – Е, ще видим, като
приключа с церемонията! Засега си свободен да ме харесваш или да не ме харесваш по
твой избор!
Мини на 130.
164
Е, свирваш със свирката, вдига се ураган и буквално срива със земята целия Миден
град... Таласъмът-кръдец естествено се измъква...
Това ли искаш?
Басирам се, че не. Затова се върни в дневника.
165
Светкавично завързваш връзките на наметалото около шията си и изчезваш от
погледа на акулите.
Те продължават по пътя си, ти по своя.
Щастливо избавление, нали?
Върви на 174... и не забравяй да свалиш наметалото.
166
Преструваш се, че се препъваш в крачола си, стоварваш се тежко на земята,
сграбчваш собствения си картечен пистолет и го насочваш право в ухилената мутра на
мъжагата:– А да видим сега кой кого! Държа само да те предупредя, че съм играл "Немезис" и
мога да те гръмна точно за 0,1 секунда! Хвърли оръжието! Клекни долу!
Мъжагата покорно пуска пистолета си и прикляка. От тази удобна позиция ти го
прасваш с твоя по главата и той щастливо отплува в страната на Морфей...
Сега можеш да минеш на 208. И си запиши кодова дума ТУК.
КОМЕНТАР НА ВЪРДЖ: Всъщност май най-логично беше да гръмнеш този боклук,
но какво да се прави, аз съм си пацифист и все гледам, когато е възможно, да не убивам
никого... Съжалявам!
167
Вечеря с истински капитан на истински платноход! Вярвал ли си, че някога такова
нещо ще ти се случи – точно на теб?
– Морето – казва капитанът, докато стюардът поднася ястията – е най-удивителното
нещо на Дъгата... По мое мнение. Тук има множество странни острови... Можеш да
срещнеш истинска Хидра, също и русалки... Наздраве!
Вдигаш чашата си.
Ако имаш кодова дума РОЗОВ, мини на 175. В противен случай продължаваш на
182.
168
Бързо измъкваш свещичката, произнасяш магическата думичка и щом фитилчето се
запалва, захвърляш свещта по-далечко.
Нищо не се случва.
Зачеркни свещта от дневника и мини на 145.
169
Извърташ се и с добре отработено движение на китката мяташ кълбото право в
лицето на мъжагата.
– Гълб-лъб! – – успява да изломоти той, докато пада.
Главата му се удря в металния праг на вратата... и бликналата от тила му кръв, както
и появилата се на лицето му идиотска усмивка ти подсказват, че за поне час-два той няма
да е равностоен противник. Няма да е никакъв противник, всъщност... Така че можеш да
продължиш на 208 – и не забравяй да зачеркнеш кълбото, което се е разбило на хиляди
парченца. Запиши си също кодова дума ТУК.
170
Това, че си невидим за околните, не означава, че огънят ще те подмине. Напротив –
ще изгориш като забравена във фурната пуйка.
Затова се върни в дневника.
171
Вечерята, както вече се досещаш, е сервирана в общия салет (така се нарича
трапезарията за моряците). Купа с яхния плюс парче месо, корав къшей хляб... Това е
всичко. А, да. Моряците пият вода (естествено), но на теб стюардът ти слага чаша вино.
Можеш да пиеш виното – на 192, или да го пробуташ на някой моряк – на 197.172
Кимваш на хлапето:
– Ами, хайде, покажи ми забележителностите...
Малкият се оказва даже по-словоохотлив от необходимото.
– Това – обяснява той – е прочутата къща на знаменития капитан Шнапс, а онова там
– домът на почтения съдия Вурст... А това е самият кмет Къридж! Ей, чичо...
– Чичо? – зяпваш ти.
Кметът Къридж – висок, строен, с малко странни черти на лицето и синя, синя, та
чак черна коса се засмива:
– Наистина съм му чичо, не се притеснявай, странниче! Впрочем кой си ти и какво
правиш тук?
Можеш да му се представиш честно – на 111, да го излъжеш нещо – на 53, или да
решиш, че общуването с него и племенника му ти вреди и да се оттеглиш, продължавайки
разходката сам на 128.
173
Преструваш се, че се препъваш в крачола си, залиташ, падаш и сграбчваш бластера
си. В следващата секунда го насочваш право в гърдите на мъжагата и му прегаряш една
солидна дупка. Той естествено пада на земята мъртъв, а ти можеш спокойно да минеш на
208.
КОМЕНТАР НА ВЪРДЖ: Ако случайно четеш тази книга епизод по епизод или
просто я разглеждаш, ще ти кажа, че НЕВИНАГИ съм убеден пацифист... Ако си
нормален (и не шмекеруващ) читател, този коментар няма значение за теб. Карай да
върви!
174
Утрото настъпва и се разгръща около теб в приказни краски... Цветът е циан, ако не
си забравил – опитай се само да си представиш как би изглеждал един изгрев, пречупен
през Циан и след това Салвадор Дали ще ти се струва прост мошеник.
Плувайки в морето обаче, не успяваш да се насладиш особено на красивото утро,
защото вече от няколко часа си във водата, започваш да се изморяваш, да ожадняваш, да
огладняваш, да... Достатъчно, а?
Сега вече поне е светло и можеш да се огледаш. Докъдето поглед ти стига – само
равна като огледало вода. Никакви острови на хоризонта. Като погледнеш надолу,
виждаш само сумрачни дълбини: никакви рифове, сребърни рибки и други там морски
украшения, обичайни за филмите. Или? Там долу май плуват някакви тъмни – и големи –
сенки... Китове? Акули? Опасност?
На въпроса ти е отговорено кажи-речи веднага, защото на няколко метра от теб с
плясък изскача на повърхността една... русалка. Тя прави грациозен скок, колкото да
можеш да разгледаш изящното и́ тяло и мощната, покрита с блестящи люспи опашка.
След това потъва в морето. Но няколко секунди по-късно главата и́се подава досами теб.
– Здрасти! – фамилиарно ти казва русалката.
Ако си очаквал да е някаква суперкрасавица, можеш спокойно да се разочароваш.
Най-нормално лице с някак си малко изпъкнали очи. Дългата и́ коса се е разстлала по
повърхността на водата като странна наметка. Русалката скръства ръце под брадичката си
– е, ръце като ръце. Само дето в средата между китките и лактите са разположени тънки
като дантела плавници.– Здрасти! – повтаря настойчиво русалката.
Ти отговаряш:
"Здрасти! – 188.
"Разкарай се!" – 202.
"Ти пък коя си?" – 219.
"Какво ще кажеш да те изведа на вечеря?" – 232.
175
Искрящото тъмно вино в чашата ти ухае превъзходно.
– Хайде, пий! – подканва те с обичайната си зловеща усмивка Тибалд и
предупреждава: – Ще ме обидиш, ако не го опиташ! Купих го миналия рейс от един
остров и...
Ще пиеш от виното – на 187, или ще измамиш капитана и ще смениш чашите – на
195?
176
Светкавично пускаш десетина стрелички в кучетата...
Ако имаш код ХИРО, мини на 196.
В противен случай продължаваш на 209.
177
Ако вече си се срещал с елфа-декър Безар, мини на 250.
А ако не си спомняш такова създание, те очаква 302.
178
Набираш веднага номера и се появява нов надпис, този път сияещ с червени букви:
МОЛЯ, ПОЧАКАЙТЕ ЗА МОМЕНТ, ДОКАТО ОСЪЩЕСТВЯ ВРЪЗКАТА С
ЧЕРВЕНИЯ ЦВЯТ... ГОТОВО!
И веднага след това се чува гласец от някакъв вграден високоговорител:
– Тук е пейджърният секретар на Триглиптика Маджестина Герберфокусина
Фантастикус Светелина Дилбер и Джамбурина... наричана от приятелите си Маджи. Както
забелязваш, вече си имам мобифонче и не е необходимо да изписваш съобщенията си!
Казвай сега кой си и какво ти трябва, а като ми свършат часовете, ще ти звънна!
Е, оставяш си съобщението (макар да няма големи надежди) и минаваш на 210 или
пък изключваш дека... и отиваш на 66, ако още не си разгледал каютата. А ако си я гледал,
това те праща на 239.
179
Учтиво задаваш въпрос:
– Ей, пирокинетичната служба...
От свещичката се чува глас:
– Казвай, приятелче?– Мога ли да подпаля една къща, като ме защитите от пламъците?
– Нищо работа! Само пални свещта и си уреден! – отговарят ти.
Произнасяш тихичко:
– Наг!
Свещичката се запалва. А тъй като лежи на пода (паднала е от багажа ти и се е
търкулнала встрани), много скоро дъските под нея също се запалват и избухва един
пожар, да ти е драго да го гледаш...
Пламъците се развихрят около теб – а ти лежиш най-спокойно в нещо като елипса,
до която огънят не стига.
След около половин час, когато цялата къща би трябвало да е обхваната от пожара,
вцепенението ти изчезва.
Някъде отдолу се чуват възбудени гласове. Елфът се кара с някой, който очевидно не
го пуска да се качи при теб... Не оставаш да разбереш продължението на разговора.
Достатъчно е, че Безар е бил достатъчно умен да ти даде някакъв шанс за измъкване
(защото той това е направил като снема магията) – и ти се възползваш веднага.
Все така защитен от огъня, грабваш багажа си, излизаш през прозореца, до който за
късмет минава водосточна тръба и с цената на леки изгаряния на дланите напускаш
къщата.
Някакви хора се суетят наоколо с кофи за вода, но не ти обръщат внимание, така че
спокойно изчезваш между дърветата.
Не след дълго стигаш до някакъв път... а пътят води към пристанището.
Ако си пристигнал с "Ледената чайка", мини на 331.
Ако имаш кодова дума ПЯНА, мини на 336.
А ако по някаква причина си паднал от борда на "Чайката" по някое време, иди на
337.
180
Какво би направил с едно летящо килимче срещу въоръжен противник?
Върни се в дневника... А ако ти хрумне някоя достатъчно смахната идея, вземи ми я
напиши. Примерно със заглавие "Начин за близък бой с летящо килимче против
пистолет".
181
Можеш да гадаеш бъдещето с помощта на кълбото – на 216, или то да ти отговори на
конкретен въпрос за загасянето на пожара – на 222. Можеш и да се върнеш в дневника.
182
Бърк се оказва извънредно приятен събеседник и в комплект с чудесната вечеря... Е,
прекарваш си добре с истории от рода на тази:
– Русалките – пояснява Бърк – в действителност не са само жени... Сред тях има и
мъже. Просто са като човешки същества с рибешки опашки. Само че има едно нещо, което
трябва да се каже за тях... Малко са, нали разбираш, смахнати. То не си е работа да ядеш
сурова риба и да джапаш насам-натам в морето, схващаш ли? Сигурно биха се притекли
на помощ, ако решат, че си струва – обаче доколко ще им издържи търпението да
помагат... и като видят нещо лъскаво, го искат... Сещам се, един път, още като юнга, бях
паднал от реята. Беше нощ, а аз имах гордост в излишък и не можах да се пречупя давикам за помощ... Та, щях да се удавя, ако русалките не бяха дошли да ме изнесат до
кораба ми. Поискаха да им дам в замяна, представяш ли си, джобния си часовник!
Е, след петата или шестата чаша вино, която Бърк си налива в гърлото, историите му
започват да стават малко... смахнати, но той не изглежда много пиян, когато се изправя:
– А сега, струва ми се, е време да ти кажа лека нощ... Ако случайно срещнем пирати,
мога да разчитам, че ще се биеш с нас, нали?
Мини на 228.
183
Моряците те стоварват на леглото в някаква луксозно обзаведена каюта. Дори не те
връзват! Секунда по-късно влиза и елфът.
– Преди да си решил да ме нападнеш – казва ти той с насмешлива усмивка, – ще ти
обясня, че си под влиянието на защитна магия... И ако станеш от мястото си, много ще те
боли!
Пробваш, за всеки случай – веднага, щом мускулите ти се изпъват, за да се
изправиш, те прорязва адска болка и падаш обратно на леглото.
– Много добре! – Кимва елфът. – А сега да поговорим. Аз съм Безар, декар съм,
идвам от Лилавия цвят и по-точно от Бътчърбил. Това – той почуква обръснатата част от
главата си – са куплунги. А това – обръща клавиатурата към теб – е моят дек.
– Ъъъ... – намесваш се умно.
Без да ти обръща внимание, елфът изтегля от вътрешността на дека някой и друг
метър спирално навити жици и ти показва черното острие в края на едната от тях:
– Това е жак. Чрез него мога да се жакна в Мрежата... – и с опитно движение вкарва
жака в единия от куплунгите на главата си. – Сега съм включен в дека, ако ме разбираш...
– Нещо като компютър?
– Много хубав компютър! – Кимва елфът. – Изхвърля те директно във виртуалното
пространство на Мрежата... Достатъчно ясен ли съм?
– Да де, ама...
– Разправям ти всичко това, само за да се успокоиш! – пояснява Безар. – Гледай сега!
Освен декар, аз съм и магьосник. Съчетанието е рядко, вярно, но трябва да си в крак с
модата, за да оцелееш – поне в Бътчървил. Моят шеф те иска за себе си.
– Така ли?
– Точно така! В Мрежата той се подвизава под името Тъмния... и не ме питай кой е в
действителност, защото не знам. Но той каза да наема този кораб, да те хвана и да те... Е,
хм, призова втори път вероятно е най-точният превод на магическия термин... Както и да
е! В полунощ ще извършим церемонията и тогава...
Ако вече си научил достатъчно, можеш да потърсиш начин да приключиш разговора
на 163. Ако искаш да го разпиташ за повече подробности, имаш право на един въпрос:
"Каква е тази церемония?" – минаваш на 114.
"Защо точно аз?" – 93.
"Какво е Бътчървил?" – 85.
"Знаеш ли нещо за Втория край на дъгата?" – 78.
184
Ако имаш поне 30 убити вече, мини на 212.
В противен случай трябва да се върнеш в дневника – както знаеш (а ако не знаеш,
научаваш сега), въжето не работи при прекалено многоброен противник.185
Кристалното кълбо (сега пък) внезапно се е преобразило в някакъв странен предмет
с бутонче.
Натискаш бутончето и зъбите те заболяват от ултразвука, който издава бившето
кристално кълбо.
На акулите обаче явно това им действа още по-зле, защото изчезват веднага.
Мини на 174.
186
За да си тук, значи си двоен мошеник – или просто любопитен читател...
Така или иначе, до кода, който изпраща тук, не може да си стигнал чрез указателя на
пейджър-системата, защото такъв код просто не се появява в него.
С една дума, нямаш работа на този епизод...
Така че върви по дяволите, ако обичаш!
Ако можеш да намериш откъде си дошъл – прав ти път натам. Ако не можеш, ще
почваш от 1, брато!
187
Виното действително е превъзходно на вкус. Стюардът слага пред теб чиния с
причудливо украсена риба. Пред Тибалд пък се мъдри нещо като октопод.
– Не понасям риба! – отговаря той, забелязал учудения ти поглед. – Стомахът ми е
слаб... Въпрос на нерви, предполагам, но...
Можеш да ядеш рибата – на 199, или да се откажеш от нея – на 204.
188
Приветливо отговаряш:
– Здрасти да е!
– Ама че интересна риба си! – Русалката се засмива. – В случая трябва да кажеш
"Как я плуваш?", а не...
– Добре де, как я плуваш?
– Не се оплаквам! А ти?
Молиш я направо за помощ – 229.
Казваш, че всичко е наред – 238.
Оплакваш и́се – 245.
189
Вадиш тържествено свещичката и... задаваш въпрос:
– Извинете, служба пирокинетика, искам да...
– Давай, макар че не работим за кристално кълбо! – изръмжава някакъв глас от
поставката на свещта.
– Ами, искам не да паля, а да загася един огън...
– Нямаш проблеми... В конкретния случай поне, защото тъкмо в момента някакъв
инспектор проверява службите... Значи, казваш "наг" наобратно и гасим веднага!Е, произнасяш внимателно:
– Ган!
И пламъците изчезват.
Мини на 81.
190
Препъваш се в крачола си, сграбчваш бурната свирка и яко я надуваш...
Корабът подскача като побеснял мустанг, мъжагата се стоварва на земята и...
Я да видим сега какъв ти е късметът!
Ако имаш поне един от изброените предмети: преносима дупка, джезвенце,
таласъмски кичур (от "само предмети"), мини на 214. В противен случай те очаква 223.
191
Измъкваш меча от ножницата... Вярно, дори успяваш да удариш едното куче, но
другото те напада изотзад и те събаря на земята.
Мини на 297.
192
Хапваш си, преглъщайки храната (засищаща, но не чак пък вкусна) с по някоя глътка
от превъзходното вино.
Лека-полека те обзема приятна сънливост и след като приключваш с вечерята,
учтиво пожелаваш "лека нощ" на моряците и се прибираш да си легнеш в хамака.
Дори ако си се притеснявал, че в килер не може да се спи, заспиваш удивително
бързо.
Мини на 225.
193
Радостно измъкваш свещичката, произнасяш вълшебната думичка, фитилчето се
запалва... и една вълничка плисва върху него и го угася. Е, все едно. И без друго със свещ
срещу акули...
Върни се в дневника.
194
Бързо разгъваш килимчето, настаняваш се върху него...
И нищо не се случва. Едва когато му теглиш един здрав ритник, от килимчето се
чува глас:
– Уважаеми господине, магическата вещ, която се опитвате да включите в момента,
е бракувана и според Закона за магическите вещи, точка...
Даже не изчакваш да чуеш изявлението до края. Независимо за коя точка и член
става дума, продавачът просто те е измамил: килимчето не работи.
Така че ти остават само две възможности: да скочиш през борда – на 121, или да
започнеш да гасиш огъня – на 103.195
Внезапно втренчваш поглед в илюминатора:
– Това там някакъв кораб ли е?
Тибалд се обръща и поклаща глава:
– Нищо не виждам!
– Сигурен съм, че мярнах светлина! – настояваш.
Той се изправя и отива до илюминатора. Докато е с гръб към теб, сръчно разменяш
чашите с виното.
– Не, няма нищо! – Той се връща на масата. – От пирати ли се притесняваш?
– По-скоро вие се притеснявате, капитане! – Отпиваш от бившата му чаша. –
Наздраве!
Стюардът влиза в каютата и слага пред теб чиния с причудливо украсена риба. Пред
Тибалд пък се мъдри нещо като октопод.
– Не понасям риба! – отговаря той, забелязал учудения ти поглед. – Стомахът ми е
слаб... Въпрос на нерви, предполагам, но...
Можеш да ядеш рибата – на 199, или да се откажеш от нея – на 204.
196
Докато си погълнат от бойните си занятия обаче, неколцина съвестни граждани на
Уахиро те издебват изотзад и извънредно сръчно те омотават с едно въже. Явно са
свикнали да се оправят с избягали роби на този остров, не мислиш ли?
Мини на 297.
197
След като стюардът се отдалечава, смигваш на моряка до себе си:
– Хей, приятел, аз съм въздържател... Искаш ли да си сменим чашите?
Той кимва веднага и придърпва виното към себе си.
Не, че нещо интересно се случва след размяната... Към края на вечерята морякът
започва да се прозява и пояснява:
– Най-обичам да не съм на вахта... Тогава мога да си дремна! Аре, чао! – и това е
всичко.
Така че се прибираш в каютата си, след като си изтървал шанса да прокараш
засищащата, но не и особено вкусна вечеря с добро вино...
Мини на 231.
198
Нямаш никакви средства да се биеш срещу мъжагата. Очевидно.
Така че, искаш или не, налага се да тръгнеш с противника си.
Ето защо – мини на 236.
199
Рибата (Тибалд пояснява, че се нарича "мънгруза") е невероятна на вкус и идеално
хармонира с виното.Капитанът те развлича с лека беседа – няколко приказки за островите, истории за
русалки, разни такива – докато накрая внасят и десерта.
– Готвачът ми твърди – Тибалд неприятно се засмива, – че това било "Бомба Аляска"
и било страхотно на вкус! Сладолед, покрит с разбит белтък и запечен за няколко секунди
в печката... – Той внимателно отрязва две парчета от кулинарното чудо и слага по-
голямото в чинията си.
"Бомбата" е украсена със захарни розички и листенца. В порцията на Тибалд се е
паднало листо – а в твоята розичка.
Ако ядеш сладоледа, продължаваш на 211, а ако се откажеш от него – на 217.
200
До този епизод не води никаква препратка. Всъщност той не съществува, защото
чисто и просто при проверката на книгата се оказа, че съм пропуснал да го попълня, а не
ми се разместваше хубавото кръгло число 470... нито пък имах материал за още един
епизод.
За това ще го използвам да ти кажа нещо, което няма съвършено никаква връзка с
тази игра, а именно:
На пазара би трябвало да е първата част от новата ми цялостна серия МЪРТВИ
ЗВЕЗДИ. Освен стратегическата игра, в комплекта има и подарък: едно "нормално"
романче от същата серия. И дори ако стратовете не те интересуват, можеш да си купиш
само романчето, защото то се продава и като самостоятелна книга... ако съответният
разпространител си е взел бройки естествено.
Нещо качествено ново от Върдж – това е то. Най-сетне можеш да ме видиш в област,
където съм в пълната си сила!
А сега изчезвай по пътя, от който си дошъл!
201
Парализиращата звездичка Е НАЧИН да спреш пиратите и да ги изколиш един по
един, докато са парализирани, но тя ще "замрази" и екипажа на кораба...
Така че, поне в дадената ситуация, не бива да я използваш.
Ако питаш защо, бодро отговарям, че АЗ ТИ ЗАБРАНЯВАМ и толкоз.
Върни се в дневника.
202
Озъбваш се:
– Абе я се махай оттук!
– Ха! – Русалката така се ядосва, че чак се показва до кръста от водата. – Кой си ти,
че ще ми говориш така? Това море е мое, не твое и... Какво ли съм заплувала да се
разправям? – И потъва под водата.
Можеш да я повикаш да се върне – 237 – или облекчено да въздъхнеш, че се е
махнала – 284.
203
Въжето светкавично се омотава около акулите. Край – за тях. Ще си пукнат от глад,
както се носят лепнати една за друга...
Зачеркни въжето и можеш да продължиш на 174.204
Побутваш настрани чинията и поклащаш глава:
– Съжалявам, капитане, но нещо не съм гладен... Вероятно е морска болест!
– Колко жалко! – Тибалд присвива устни. – Е, надявам се, утре ще си във форма... –
Той лакомо забива зъби в октопода си. – Извини ме, но имам навика да се нахраня добре,
преди да поднесат десерта...
Когато той приключва с порцията си, най-сетне се появява и стюардът с последното
блюдо, оповестяващо края на тази вечеря.
– Готвачът ми твърди – Тибалд неприятно се засмива, – че това било "Бомба Аляска"
и било страхотно на вкус! Сладолед, покрит с разбит белтък и запечен за няколко секунди
в печката... – Той внимателно отрязва две парчета от кулинарното чудо и слага по-
голямото в чинията си.
"Бомбата" е украсена със захарни розички и листенца. В порцията на Тибалд се е
паднало листо – а в твоята розичка.
Ако ядеш сладоледа, продължаваш на 211, а ако се откажеш от него – на 217.
205
Бившият ти пленник, за когото смяташе, че вече е извън играта, претичва зад гърба
ти, спира се, зяпва те за момент и докато се обръщаш, замахва с пистолета си...
За твое огромно изумление той стоварва дръжката на оръжието си върху
многострадалната ти глава и те праща в бездната на безсъзнанието.
Сега можеш да бъдеш пренесен на 225.
КОМЕНТАР НА ВЪРДЖ: Знам, че не ти оставих кой знае какъв избор (прощавай),
но май не е особено мъдро да си милостив с противниците си... И между другото, това,
което ти се случва, всъщност е правилният път в играта!
206
Една каруца те догонва. Веселият каруцар – едър мускулест мъж с малко странни
черти на лицето – те качва и така ти спестява доста ходене.
Градчето Уахиро, доколкото успяваш да видиш от каруцата, е типично колониално
градче от, ммм, края на 19-ти и началото на 20-ти век.
Просторни бели къщи... е, всъщност синкавобели къщи, разни префинени колонади
пред входовете... Такива неща.
Малко момченце, голо до кръста и с лъскава тъмносиня, та чак черна коса те дръпва
за ръкава:
– Трябва ли ти водач? За един соверен съм готов да ти покажа всички чудеса на
острова!
Голямо обещание за толкова малко хлапе!
Ако искаш да го наемеш за водач, мини на 172.
А ако ще разглеждаш Уахиро сам (или нямаш дори и един соверен), иди на 128.
207
Нахлупваш шлема и Рицарят на Дъгата се появява.
– Лесна работа! – Казва той. И се втурва напред.
Точно след 3 минути и 15 секунди пиратите лежат мъртви до един.
Мини на 64.208
Отделяш няколко секунди да се дооблечеш, въоръжаваш се, с каквото има (което
значи, че се натоварваш с всичкия си багаж) и изхвръкваш от каютата си...
Ако имаш кодова дума ПЯНА, мини на 221.
В противен случай продължаваш на 234.
209
След като приключваш и с последния от налудничавите си врагове, тихо се
отдалечаваш между дърветата. Плантацията, безусловно, не е здравословно място.
Не след дълго стигаш до път, а по него – до пристанището...Ако си пристигнал с "Ледената чайка", мини на 331.
Ако имаш кодова дума ПЯНА, мини на 336.
А ако по някаква причина си паднал от борда на "Чайката" по някое време, иди на
337.
210
Трескаво заговаряш:
– Маджи, Арикс съм. В беда съм... В плен на някакви пирати, които искат да ме
призовават повторно или нещо такова. Много ти се моля, ела ме измъкни, ако има някакъв
начин това да стане... ти си ми последната надежда!
Точно като казваш "надежда" се чува едно "пиу" и същото гласче:
– Времето за съобщението изтече... Както казах, ще се обадя при първа възможност!
Чао!
И това е всичко. Запиши си кодовата дума ФЕЯ.
Сега, ако още не си разгледал каютата, мини да го направиш на 66 – а ако вече си я
проверил, тичай на 239. В случай, че просто ще седиш и ще чакаш някоя помощ да ти
падне от небето или да започне церемонията, иди на 299.
211
Опитвал си и по-добри сладоледи всъщност (интересно къде съхраняват този – да не
би на платноходите да има и хладилници), но захарната розичка има странен – и
извънредно приятен – вкус, който компенсира останалото.
След като приключвате с десерта, Тибалд се изправя:
– Благодаря за компанията, която ми направи, приятелче... А сега ти пожелавам лека
нощ!
Усмивката му е поне три пъти по-зловеща, отколкото преди.
Мини на 220.
212
Самохващащото въже с невероятна скорост полита към неколцина все още живи
пирати, омотава ги и ги събаря през борда.
Налага се да го зачеркнеш от дневника.
А сега мини на 64.
213
Личи си, че не си играл първия "Водопад". Ако беше, щеше да знаеш, че въжето
изгаря в пламъците...
Все едно, върни се в дневника за нов избор, вместо да гориш горкото въженце.
214
Подхванат от внезапното вълнение, мъжагата залита, пада и си удря главата (колко
удобно) в металния праг на каютата. Бликналата кръв и щастливата усмивка, коятовнезапно се разплува по лицето му са две сигурни доказателства за черепно-мозъчна
травма и продължителен период на безсъзнание...
С една дума, духваш отново в свирката, за да спреш бурята и щастливо
продължаваш на 208. Запиши си също кодова дума ТУК.
215
Динозавърският зъб НЯМА МАГИЧЕСКИ СВОЙСТВА. Не се ли разбрахме по
въпроса? Върни се в дневника.
216
Питаш почтително кълбото:
– Какво ми предстои в най-близко бъдеще?
– Скок през борда! – отговаря кристалната топка. – И колкото по-бързо го
предприемеш, толкова по-добре!
Ами, минаваш на 121.
217
От самия вид на "бомбата" ти потичат лиги, но мъжествено поклащаш глава:
– Съжалявам, капитане...
– А, морска болест, да! – Кимва той сериозно. – Поне захарната розичка... Готвачът
ми ще се разсърди, ако... Добре де, щом е не, значи не! Благодаря за компанията, която ми
направи. Въпреки че не яде много, струва ми се! А сега, ако ме извиниш, смятам да ти
кажа лека нощ!
Усмивката му е поне три пъти по-зловеща отколкото преди.
Мини на 220.
218
ИНСТРУКЦИЯ ЗА УПОТРЕБА НА ПАРАЛИЗИРАЩА ЗВЕЗДИЧКА: РАБОТИ
САМО СРЕЩУ ЖИВИ СЪЩЕСТВА.
А тъй като пламъците определено не са такива, тя не ти върши работа. Върни се, в
дневника.
219
Облещваш се срещу нея:
– Ти пък коя си?
– Русалка! – моментално отговаря тя. – Какво си помисли, че съм албатрос ли? Или
приличам на медуза? Обаче, ако си спомняш, аз ти казах "Здрасти!" първа!
Разговорът май нещо не потръгва?
Можеш и ти да и́кажеш "Здрасти!" на 188 – или пък да я пратиш по дяволите на 202.220
Прибираш се, прозявайки се, в каютата си и си лягаш. Определено не изпитваш
неестествена сънливост – така че, ако си се опасявал, че в храната или виното може да има
приспивателно и не си вечерял, доста си загубил... Тибалд не е човекът, който ще си играе
да те приспива.
Събуждат те стъпки по канижела (коридора, тоест).
Надигаш се от леглото точно навреме, за да видиш как вратата се отваря и някакъв
мъжага, въоръжен с масивен картечен пистолет, се изтъпанва на прага.
– Идваш тихо с мен или да те гръмвам? – изръмжава той.
Тръгваш с него – на 236, или ще се правиш на балама... за да стигнеш до багажа си
примерно – на 242?
221
На вратата се сблъскваш с друг мъжага, който този път мъкне грамадна пушка-
кремъклийка – и той не закъснява да я стовари върху многострадалната ти глава.
Преди благословената бездна на безсъзнанието да се отвори под теб, успяваш да го
чуеш да мърмори нещо като:
– Знаех си, че онзи тъпак няма да се справи...
Сега мини на 225.
222
Почтително питаш кълбото:
– Какво може да се направи, за да угасим пожара?
– Има една-две прости магии, които... А, ти не си магьосник, обаче! Значи не
стават... Ако имаш свещичка-самопалка, използвай я! Ако нямаш... – гласът от топката се
захилва. – Тогава се мятай през борда по-бързо!
Ако имаш свещичка върви в дневника да я употребиш.
В противен случай последвай добрия съвет и мини на 121.
223
Залитайки насам-натам из клатещата се каюта, мъжагата се изхитрява да дръпне
спусъка... и някаква зла сила (най-вероятно) помага на куршумите му да те улучат.
Така че умираш... и можеш да продължиш от 1.
224
Трескаво отваряш кутийката...
Нищо не се случва.
Естествено акулите не виждат звездичката!
Потапяш я под водата и тя се изхлузва от мястото си. Вярно, акулите са
парализирани, но загубваш и самия предмет (зачеркни го). След това можеш да минеш на
174.225
Сънуваш не особено добри сънища.
Събуждаш се... Впрочем не, съвзема те една кофа ледена вода, плисната в лицето ти.
– Хайде, бе – ревва нечий дрезгав глас, – свестявай се, де!
Отваряш очи само за да видиш някакво отвратително лице, закрито наполовина от
черна превръзка.
– Ставай бе, мухльо! – изкрещява в ухото ти собственикът на лицето. – Колко ще се
въргаляш?
Надигаш се несигурно.
– Така е по-добре! – заявява тих мелодичен глас. – В името на Магията, Турс, остави
го на мира! Ще го съсипеш, още преди да е станало полунощ!
Отвратителната физиономия се отдръпва и сега вече можеш да се огледаш.
Намираш се, безспорно, на палубата на някакъв кораб. Право над главата ти са
издутите от вятъра платна, а още малко по-нагоре, на върха на главната мачта, се вее
индиговосин флаг с някаква малко по-светла фигура на него. Не е трудно да се сетиш, че в
Циановия цвят това би трябвало да съответства на черен флаг с бели череп и кости...
Пиратски кораб, с една дума.
Собственикът на отвратителното лице е застанал на няколко крачки и освен
превръзка напряко на физиономията, има и закривена кука вместо китка на лявата ръка.
От другата ти страна обаче...
Май ще ти трябва известно време да възприемеш гледката. Най-добре се прехвърли
на 249.
226
Преобразяваш се в глагоабазабадуза и хищно се нахвърляш върху пиратите. За нула
време те са мъртви до един.
За нещастие екипажът на кораба с ужасени крясъци се нахвърля върху теб веднага,
щом приемаш нормалния си облик.
Не ти остава нищо друго, освен пъргаво да скочиш зад борда.
Така че продължаваш на 121.
227
Нахлупваш шлема.
Рицарят се появява, изхърква и заявява:
– Аз мога да се бия, не да гася огън! – и изчезва.
Върни се в дневника.
228
Лягаш си...
И няколко часа по-късно те събужда вик:
– Пиратии...
Събитията се развиват мълниеносно. Чуваш тропот на обувки, крясъци, викове...
Докато си навлечеш дрехите и грабнеш оръжията, вратата на каютата ти с трясък се
отваря и на прага застава някакъв въоръжен с картечен пистолет мъжага, който сурово
казва:
– Тръгвай с мен! Веднага!Можеш да го последваш на 236 – или да се опиташ да го баламосваш на 242. Както
пожелаеш!
229
Поглеждаш мрачно русалката:
– Ами, загубих се... Ще ме заведеш до някой бряг, нали?
– Аз теб до бряг? – Тя зяпва изумено. После изчезва под водата.
Тъкмо си започнал да се притесняваш какво става, когато... минаваш на 296.
230
Ухилваш се зловещо, сграбчваш модерното си оръжийце и натискаш спусъка...
Опомняш се едва когато някой – всъщност това е Бърк – избива оръжието от ръката
ти с неприятно болезнен удар.
– А, аз май малко се увлякох... – въздъхваш и поглеждаш покритата с тела на пирати
и обляна с кръв (пак тяхна) палуба.
Мини на 64.
231
Прибираш се и си лягаш.
Интересно защо толкова много ти се спи? Да не би пък Морно да слага
приспивателно във водата на моряците?
Или... да не би да е сложил приспивателно не във виното, както си подозирал, а в
храната?
Не успяваш да си отговориш на тези въпроси, защото заспиваш като пън... и
минаваш на 225.
232
Усмихваш и́се:
– Госпожице, какво ще кажете да ви изведа на вечеря?
Смехът и́е звънък и приятен за ухото.
– Само как го каза! – възкликва тя. – Не ми се струва, че наблизо забелязвам
човешки ресторант... Пък и, извинявай, не мислиш ли, че не бих могла да седна на някоя
маса? – Тя плясва с опашка. – Хей, забавно човешко същество, как я плуваш?
– Какво?
– Как си? – пояснява русалката. – Такъв е изразът: Как я плуваш?
Можеш да я пратиш по дяволите на 202. Или да и́отговориш:
Направо я молиш за помощ – 229.
Обясняваш, че всичко е наред – 238.
Оплакваш и́се – 245.
233
Нахлупваш шлема. Рицарят се появява и моментално започва да потъва – доспехите
му се напълват с вода.– Глъб-лъб! – успява да каже той и изчезва.
Върни се в дневника.
234
Втурваш се по канижела и се появяваш на палубата точно в необходимия момент...
Във всеки случай наоколо кипи дива схватка, в която е трудно дори да разпознаеш
"своите" и "враговете". Дрънчат мечове, свистят куршуми...
Ако имаш кодова дума РОЗОВ, минаваш на 145.
В противен случай веднага настъпва СИТУАЦИЯ 3 – бягай в дневника!
235
ПИСМА ОТ И ДО ЧИТАТЕЛИТЕ – 1.10.97 г.
Ако си чел и други мои книги (и си достатъчно любопитен да ги преравяш), ще
знаеш, че винаги оставям по един епизод за обръщение към читателите – епизод, до който
от никъде не се стига и никъде не води... Днес, за разнообразие, реших да оформя този
епизод като писмо – защото в него ще става дума за писма. Не мога – и не бива – да
разисквам лични въпроси на страниците на МЕГА. Защото, както е тръгнало, списанието
ще вземе да се превърне на МЕГАИГРА НА ВЪРДЖ с главен редактор Върдж, главен
"пълнач на дупки" Върдж, главен автор Върдж и т.н. А това, нека си признаем честно, е
тъпо. Но моите книги са си мои и в тях мога да си говоря за мои неща...
Пепи винаги ме упреква, че ПИША, представяте ли си, пиша в собствените си книги
колко се притеснявам дали даденото творение ще бъде харесано от читателите и от какъв
комплекс за малоценност страдам... Той твърди, че не бивало така. Ние сме велики и
толкоз. Не знам. Аз съм само начинаещ автор. Но определено не се мисля за Номер едно в
областта на книгите-игри, независимо от доказателствата в обратното. Колин е в гърчове,
Джордж се разболя... аз получавам тройно повече писма от тези двамата, взети заедно.
Мога да цитирам какви ли не галещи окото и ухото читателски писма – но няма да го
направя, защото не съм Майкъл или неговото протеже Дарки. И нямам намерение да
убеждавам никого велик ли съм и колко точно. Дори ако на Пепи много му се иска да го
правя. Защото Върдж си е Върдж и предпочитам да съм честен и да ти кажа какво в
действителност мисля за самия себе си. Според мен така е правилно... Толкова по този
въпрос.
Пристигат писма, които ме питат: Защо пиша под мъжки псевдоним, в "мъжки"
род... и кога това ще се промени. Защо всъщност трябва да се променя? Аз си харесвам
Върдж. Най-малкото името звучи добре. Мъжко е, защото, когато започвах, още в
"Плеяда", никой не вярваше, че жена-автор ще бъде приета добре. В действителност
направо откачих, когато разбрах, че по новата методика на Пепи в МЕГА името ми ще
бъде, олеле, разкрито! Оказа се, слава Богу, че не съм имал(а) причина за притеснения,
но... Ако толкова ти се иска да не бъда Върдж, а примерно Хелън Пол или Хелън Джото,
давай, кажи си го точно така – и ще стане.
Пристигат и някои писма (малко наистина), които потвърждават опасенията ми... от
друга посока обаче. Интересно защо на никой (включая момичетата) не му пука как
изглеждат Майндкрайм или Блонд? И пък трябва ли да ви разказвам историята на живота
си, включително тази част за имиджа, който се старая да си изградя от има едно близо
десет години? За Бога! Стивън Кинг е казал, че:
ВАЖНА Е ИСТОРИЯТА, А НЕ ТОЗИ КОЙТО Я РАЗКАЗВА!
С обич: Елена236
Въздъхваш мрачно. Действително нямаш шанс – не и срещу въоръжен с ПИСТОЛЕТ
противник. Така че покорно се изправяш и излизаш пред мъжагата в канижела. В
следващата секунда той те удря по главата с дръжката на пистолета си и това е краят на
вечерта за теб... Поне за момента – защото се строполяваш на палубата в безсъзнание.
Мини на 225.
237
Плясваш с длан по водата:
– Ей, извинявай... Върни се, моля те!
Русалката моментално се появява отново:
– Така е по-добре, неучтиво човешко същество! Как я плуваш?
– Какво?
– Такъв е изразът! Как си, имам предвид?
Направо я молиш за помощ – 229.
Казваш, че всичко е наред – 238.
Оплакваш и́се – 245.
238
Усмихваш се криво:
– Всичко е наред, благодаря!
– Наред? – Тя се засмива. – Не ми се струва така! Джапаш през морето от часове, не
ми приличаш на маратонски плувец, не и с всичкия тоя багаж, дето го влачиш със себе
си... Наоколо няма земя... И казваш, че всичко е наред! Света Магийо, такъв оптимист още
не бях виждала! Не, наистина, само за това си заслужава да получиш вечното ми
приятелство!
Запиши си русалка в "приятели" и мини на 229.
239
Имаш ли таласъмски кичур?
Ако той е на рода Рици, мини на 265.
Ако е на рода Дирби, иди на 280.
Ако е на рода Тинри, иди на 287.
А ако нямаш кичур:
– при кодова дума ФЕЯ минаваш на 299.
– при липса на такава кодова дума отиваш на 300.
240
Върни се в дневника. Знаеш защо.
Ако не знаеш, погледни в епизода за зъба на някоя от предишните ситуации. Писна
ми да пиша една и съща забележка.241
Мини на 230.
242
Кимваш примирително:
– Ще дойда де, ще дойда... Чакай само да се облека...
Мъжагата насмешливо наблюдава как се напъхваш в дрехите си и подскачайки на
един крак (уж, че си обуваш панталоните), се приближаваш до струпания в ъгъла багаж.
Ами, СИТУАЦИЯ 2 – ако успееш да се справиш!
Впрочем все още можеш да тръгнеш кротко с мъжа на 236.
243
Подаваш на Белстар един от предметите си и водачът на стадото доволно кимва:
– Благодаря ти, Арикс! Ако някога отново ти потрябва помощта ни, не се колебай да
ни извикаш!
След това те всички се гмурват и изчезват в далечината.
Запиши си русалките в "приятели".
За да определиш кой предмет си дал, има няколко способа.
Първият (и най-лесен) е да вземеш едно зарче, да го хвърлиш три пъти и да
зачеркнеш от дневника предмета записан под номера, съвпадащ с получения резултат.
Вторият метод е да направиш същото с помощта на таблица с числа.
Естествено можеш и просто да избереш някой предмет, който ти се струва крайно
безполезен (но не е от "само предмети"). Само че, имай предвид, безполезните предмети
после могат да ти потрябват... В крайна сметка твоя си работа, нали?
След като приключиш с плащането, можеш да минеш на 304.
244
По една случайност глагоабазабадузите също горят... и не умеят да гасят пожари.
Така че се върни в дневника.
245
Поклащаш глава (не, че е лесно, докато плуваш):
– Измъкнах се от една неприятна ситуация, само за да попадна в друга... Как
мислиш, след колко време ще се удавя, ако продължавам така?
– Не знам! – Тя присвива рамене. – Не съм запозната добре с физиологията на
човешките същества, ако това имаш предвид... Всъщност накъде си тръгнал?
Мини на 229.
246
Взимаш килимчето с намерението да отлетиш бързичко от кораба, но още когато
вдигаш летящата принадлежност, се чува глас:– Тази вещ е бракувана и в съответствие със Закона за магическите...
Не доизслушваш уреда докрай. Килимчето просто не работи – продавачът те е
метнал.
Върни се в дневника за нов избор.
247
Докато развъртиш боздугана, кучетата те нападат и те просват на земята.
Мини на 297.
248
Сега е моментът да провериш, дали глагоабазабадузата може да плува?
Може.
Продължаваш на 174.
КОМЕНТАР НА ВЪРДЖ: Сцената на боя с акулите е епична... и доста кървава. А
понеже не е хубаво да се пише за проливане на кръв (даже ако е на акули), слагам тук
един надпис "Съкратена сцена" и, моля, всички оплаквания подавайте до... ами,
министъра на културата например. Или онези разпространители, които се плашат от
думичката "мъртъв" и "умрял" в заглавието на някоя книга. Толкова по въпроса.
249
Този от другата ти страна безспорно е мъж. И
безспорно е елф. Висок, тънък, слаб, изящен, с
аристократично лице – всичко си му е на мястото... Само
дето носи ботуши от изкуствена кожа с високи токове,
прилепнал панталон от тъмен лак, раздърпана тениска и син
(е какъв друг цвят искаш да е в Циановото) найлонов
шлифер, украсен на раменете с някакви животински
опашчици. Дългата му коса е боядисана на кичури в
психеделична комбинация от по-светло и по-тъмно синьо.
На всичкото отгоре от едната страна главата му е избръсната
до голо в областта над ухото. На обръснатото има три
отворчета, обградени с метални шайбички.
През рамото на елфа, на широк кожен каиш, е провесен
плосък правоъгълен калъф, от единия край на който висят
някакви спирално намотани кабели – като жиците на
телефон.
– Здрасти! – казва елфът и ти махва с ръка. При това
плавно движение калъфът на рамото му се обръща към теб.
Изненадан ли си да откриеш, че това си е доста нормална
клавиатура за компютър, само че с едно поне двеста
копчета?
Докато зяпаш, елфът кимва на Отвратителното лице:
– Вкарай го вътре... Има още три часа до полунощ,
магията да те тръшне! Трябва да говоря с него... ако е
неспокоен, нещо може да се провали и...
– Добре, де, добре де! – Отвратителния се намръщва,
но махва на някого и двама моряци безцеремонно те
повличат.Сега, ако играеш "Принца-герой" за втори път (или просто не ти се слушат два-три
епизода полезни приказки), можеш направо да се прехвърлиш на 130.
А в противен случай продължаваш на 183.
250
Внезапно забелязваш Безар да се появява от една по-далечна пресечка... И това те
стимулира моментално да му обърнеш гръб и да хукнеш като луд.
За броени минути си на пристанището.
Мини на 336.
251
Въпреки че не ти е много приятно, се съгласяваш с условието.
– Чудесно! Момчета... – Белстер раздава няколко бързи команди, пет-шест русалки
те подхващат и цялото стадо се понася с такава скорост напред, че едва успяваш да си
поемаш дъх.
Примерно три часа по-късно в далечината се появява смътният силует на остров, а
някъде към обяд русалките те изнасят в плитчината.
– Време е да платиш за услугата! – кротко заявява Белстер.
Плащаш му – мини на 243.
Или пък вместо да платиш, бързичко се запътваш към сушата – 285.
252
Мяташ с безпогрешна точност четири ножа и готово – противниците ти вече не
мърдат. Както кучетата, така и хората.
Прибави си една точка за хвърляне на ножове (ако вече не са 10).
Ако имаш кодова дума ХИРО, мини на 177.
В противен случай продължаваш на 209.
253
Проверяваш дали не съм ти пробутал някое оръжие с вграден пожарогасител?
Не съм. Картечният пистолет си е съвсем редовен. Нормален, искам да кажа. Нищо,
че марката му е "Квит и Уестърн".
Така че се върни в дневника.
254
Измъкваш прашката, засипваш арабите с порой стрелички... и понеже все пак
стреличките са дребни и не улучват винаги, един от камиларите успява да те заколи, преди
да ги избиеш всичките.
Това е.
За да не се връщаш на 1 (което би било тъпо), избери си друг предмет в дневника.255
Надуваш с всичка сила свирката.
И като се вдига една буря!
Ама страшна работа!
Вълни по 30-40 метра подмятат корабите като кибритени кутийки...
Е, точно една такава вълна те помита от борда в мига, когато полузадавен опитваш
да духнеш в свирката пак.
Може и да си успял да свирнеш, за да спреш бурята, може и да не си... Но водата
нахлува в дробовете ти, припадаш и минаваш на 274.
256
Пускаш цял облак стрелички... и троловете даже и не ги усещат.
Върни се в дневника и си избери някое друго оръжие.
257
"Квит и Уестърн" е ВОДОНЕПРОМОКАЕМ картечен пистолет – последна дума на
науката. Така че с него може да се стреля над вода, под вода, в космоса... е, в космоса не
може.
Както и да е, акулите потъват към дъното до една. Акустиката от подводните
изстрели е много интересна.
Продължаваш на 174.
258
Ако вече си убил човека, върни се в дневника.
В противен случай зареждаш стрела в лъка си и със злорадо изражение я изстрелваш
към мъжа с кибернетичните приставки.
Улучваш точно незащитеното място на гръкляна му и той пада на земята в кървав
порой.
Запиши си 10 точки. И ако вече си събрал 40 точки, можеш да минеш на 462. В
противен случай се връщаш в дневника.
259
Пращаш серия стрелички срещу налитащия враг. Улучен на няколко места, той
залита и се превива от болка...
Мини на 316.
260
За нещастие нямаш с какво повече да противостоиш на пиратите... Неколцина от тях,
много злобно ухилени, те обграждат, нападат те... и някой от тях те удря с тежък предмет
по главата.
Губиш съзнание моментално. И преминаваш на 225.261
След което Тибалд въздъхва и добавя:
– А най-добре си потърси и някой друг кораб, който да те закара до Лилавия цвят.
Все някой от тези – той махва с ръка към трите застанали на котва платноходи, – сигурно
ще ходи нататък... Съжалявам, но "Облакът" е твърде повреден. Така че, приятен ден,
пътниче! – И най-честно ти подава пет от петнадесетте соверена, които си му дал. – Това
е, тъй да се каже, неизползваната част от билета ти!
Мини на 270.
262
Ако бластерът е първият предмет, който използваш, продължи да четеш от третия
ред, броено от този надолу.
Ако бластерът не е първият предмет, който използваш, ще ти кажа само, че И ТОЙ
не става.
С "огнено копие" да гасиш пожар? Върни се в дневника, нещастен глупак такъв...
КОМЕНТАР НА ВЪРДЖ: На всеки, който се засегне от горната реплика, позволявам
да я зачеркне и да напише на същото място "умен сладур" или "щастлив умник". По избор.
263
Труден проблем: как да убиеш ДВЕ кучета с едно копие... Защото мъжагите не са
луди да те нападат веднага те самите, а насъскват животните... Пък и не че ще седят със
скръстени ръце, ако някак се изхитриш да ликвидираш кучетата...
Няма начин номерът да стане, смятам, затова се върни в дневника за нов избор.
264
С наближаването на полунощ Щастливеца ви извиква двамата на поляната пред
хижата.
Буен огън гори и пръска призрачно лилава светлина (нали Цветът е лилав). Две
пентаграми са начертани направо на земята пред огъня.
– Ти застани тук! – нарежда Щастливеца и ти посочва едната. – А ти сядай тук! – И
побутва Арикс към другата.
След като заемате местата си, той започва някакво дълго заклинание, към средата на
което устата ти вече се къса от прозявки, а преди края му заспиваш...
АСТРАКС, ДОЛИНАТА НА ДЪГАТА, КАБИНЕТЪТ НА МИЛМАР.
Милмар седи втренчен пред магическото си кристално кълбо. Ето какво се вижда
вътре:
Гледан от височината на птичи поглед, един умопобъркан старец подскача около две
пентаграми, в която лежат две тела. Старецът крещи екзалтирано и призовава Силата във
всичките и́видове.
Върху пентаграмите и телата се разпростира ярко сияние. Толкова ярко, че едва се
различават очертанията под него. То започва да трепти като излята по земята вода, свива
се, свива се още... и още...
После изчезва.
Сега на мястото му има само една пентаграма – с едно тяло в нея.
Лъже-принцът и Арикс Астракс са изчезнали.Принцът-герой, сборът от съединението на тези два духа-демони отваря очи...
Милмар прокарва длан по кълбото, за да го загаси.
– Добре свършена работа! – със задоволство промърморва той. – Много добре
свършена работа!
А ти, вече като Принц-герой, преминаваш на 343.
265
Потриваш кичура и веднага се появява дребен рошав таласъм.
– А, лъже-принца! – Кимва той. – Знаех си, че някога ще си поискаш услугата от
престъпния ни род... К'во става?
Обясняваш му набързо ситуацията.
– А, хич н'съ притеснявай! – Ухилва се той. – Стой си мирничко, значи, пък остави
нас дъ съ погрижим! Дай си ми сега кичура! – И без повече церемонии грабва ценните
косми и се стапя във въздуха.
Ами не ти остава нищо друго, освен да скръстиш ръце... и да минеш на 299.
266
Динозавърският зъб не притежава магически свойства (заболяха ме пръстите да
пиша едно и също) и следователно не гаси огън. Върни се в дневника.
267
Предполагам, че невероятен боец с меч би имал шанс срещу, да кажем, десетина
войнствено настроени араби... Но тези тук са повече, а ти все още не си принц-герой.
Затова и не би могъл да се справиш с тях. Върни се в дневника.
268
Изстрелваш порой стрелички... и за твое изумление, те не успяват да наранят нито
един от противниците ти – андроидът е прекалено нечувствителен към тях, човекът е
защитен от дермопластика, роботът е метален, а на мандагадуга (ако не си играл "В двата
края") те не действат...
Върни се в дневника.
269
С летящо килимче пламъци не се гасят.
Ако смяташ да се измъкваш върху него, мини на 246.
В противен случай се връщаш в дневника.
270
Слизаш от кораба, преминаваш край навеса и стигаш до ниска ограда от преплетени
клонки. Врата няма, затова пък на един кол до отвора в оградата виси табелка: "За главния
път – оттук".Главният път се оказва просто изровена коларска пътека, пътепоказател край която
любезно те осведомява, че "Уахиро" е наляво, а "Кафеената плантация на Джо" – надясно.
Избирай накъде ще тръгнеш – към градчето Уахиро – на 206, или към плантацията –
на 275.
271
Мъжагите естествено първо насъскват специално обучените си за лов на роби
кучета.
Смяташ ли, че който и да е – дори добър – боец може да се справи с една сребърна
кама срещу два звяра с размерите на понита и тегло по около 70 килограма всеки? Аз не
смятам.
Затова се върни в дневника.
272
Летящото килимче не убива акули.
А ако смяташ да летиш с него... По-добре недей.
Върни се в дневника.
Ако много настояваш да си похвърчиш, можеш и да се прехвърлиш на 246.
273
Кучетата те нападат, овъргалват те в прахта (без да ти причинят някоя сериозна
рана) и...
Мини на 297.
274
Идваш на себе си от някакво... полюляване?
Когато отваряш очи, откриваш, че се носиш по гръб върху водната повърхност – и
рязкото движение, което правиш при това откритие, моментално те кара да потънеш и да
се понагълташ с вода.
Но, общо взето, си в ред, в никой случай не си мъртъв (или призован за втори път,
ако от такова чудо си се измъкнал) и...
С една дума, просто си плуваш през морето и толкова. Светят звезди, луна, има
лунна пътека, разни такива благинки... Но светлината е твърде слаба, за да видиш някой
остров, ако има такъв в далечината.
Така че мини на 174.
275
Решително поемаш към плантацията – вероятно с надеждата тук да можеш да се
сдобиеш с кафе.
След около половин час стигаш до значително по-сериозна ограда от бодлива тел.
Масивна желязна порта, която обаче е полуотворена, препречва пътя. Наоколо не се
вижда жива душа.Ако се върнеш към града, мини на 206.
А ако минеш през портата, иди на 292.
276
Ако имаш по-малко от 10 точки за бой с меч, продължаваш на 308.
А ако точките ти са точно 10 – на 314.
277
Надуваш свирката с все сила.
Моментално се надига страхотна буря.
Вълни с по едно 30-40 метра височина се хвърлят върху кораба – досущ като живи
морски чудовища.
Вярно, огънят е потушен, но една от вълните те подема, блъсва те в нещо и те
помита от борда... Губиш съзнание от удара. И преминаваш на 274.
278
Не си свикнал да ти държат такъв език – и с право. Затова заявяваш вбесено:
– Магията да те тръшне теб дано, нещастник такъв! Ти на мен ли ще ми...
Без да те доизслуша, "Конан" се втурва в атака.
СИТУАЦИЯ 8 – напред към дневника, ако искаш да видиш изгрева още веднъж!
279
Заявяваш наперено:
– Нали затова сте тук, за да помагате на хората? Как тъй ще ви плащам?
– Нищо на този свят не е безплатно! – Белстер свива рамене. – Както желаеш... Но си
помисли добре!
Е, отказваш и русалките си отиват – на 284, или се съгласяваш и минаваш на 251.
280
Потриваш кичура и дебелият таласъм веднага се появява.
– А, здрасти! – Кимва той. – Знаех си, че ще си поискаш услугата някой път... Какво
има?
Обясняваш му набързо ситуацията.
– Хм... – Замисля се таласъмът. – Сложен проблем, да, много сложен проблем... Ама
ще се оправи ей-сегинка! Дай си ми кичура! – И без повече церемонии грабва ценните
косми и се стапя във въздуха.
Ами не ти остава нищо друго, освен да скръстиш ръце... и да минеш на 298.
281
Светкавично се увиваш в наметалото и завързваш връзките.
– А! – зяпва единият мъжага. – Къде изчезна тоя?Естествено не изчакваш развитието на събитията, а се отдалечаваш по най-бързия
начин...
Ако имаш кодова дума ХИРО, мини на 294.
В противен случай продължаваш на 313.
282
ВАЖНА ЗАБЕЛЕЖКА: Трябва да подчертая, че акулите изобщо не се притесняват
от морски бури, защото не дишат въздух, не ги хваща морска болест и т.н. За разлика от
теб. Вдигнеш ли веднъж буря, гарантирам ти, че или първо ще се удавиш, или акулите ще
те изхрускат преди това.
Ако все още искаш да опиташ, моля, снабди се с една бурна свирка, излез на
подходящо място в Тихия океан и проведи съответния експеримент. В "Принца-герой"
обаче тихо се връщаш в дневника... все още жив, при това.
283
Правиш какви ли не опити да се освободиш от магията, но за съжаление те не
успяват.
Нощта постепенно се спуска над плантацията, остров Уахиро-инка и останалата част
от Дъгата... А ти, вместо да завоюваш Втория край, си пленен от един елф-декър, можеш
ли да си представиш! Сигурен ли си впрочем, че си чак такъв герой, щом някакъв си
нещастник... Както и да е.
Мини на 300.
284
Русалки не се появяват повече и ти оставаш сам-самичък под небето и на водата...
До вечерта се мъчиш да плуваш, отпадайки все повече и повече, захвърляш едно по
едно нещата си... Но някъде към полунощ силите ти окончателно се изчерпват и ти
потъваш под вълните... Удавяш се, с една дума.
За нещастие това е краят на играта. Поне за теб.
Най-добре се върни на 1 и следващия път не бъди така груб с русалките. Или пък си
намери по-безопасен начин да се измъкнеш, вместо да попадаш в морето!
285
Казваш мазно:
– Момент... Само да изляза от водата, че целият се разкиснах... – И веднага, щом
стигаш до пясъчния бряг, хукваш като луд.
– Хей! – пробива се след теб Белстер. – Върни се, нали имахме уговорка?
– Да не съм глупак да ви плащам? – Ухилваш се ти и скоро се скриваш между
дърветата.
– Ще си платиш някой ден! – заплашително изревава русалът... Но какво може да
направи – да те последва пълзешком по сушата?
Запиши си русалките във "врагове". Ако случайно имаш русалка в "приятели",
зачеркни я оттам.
След това можеш да продължиш на 304.286
В този момент измежду дърветата излизат двама мъжаги с оръфани дрехи,
придружени от две огромни кучета.
– Стой! – ревва единият, щом те вижда. – Замри на място!
И с най-недвусмислени намерения двамата тръгват към теб.
Ако имаш кодова дума РОЗОВ, мини на 295.
В противен случай направо продължаваш със СИТУАЦИЯ 6 – напред към дневника!
287
Много ми е интересно как си се добрал до кичур от таласъм, който не участва в нито
един "Водопад"? И какво очакваш да се случи, след като потриеш този кичур от
неучастващ таласъм?
Е, нищо не се случва.
И понеже мразя толкова тъпи шмекери като теб (е как пък не улучи другите двама
реални таласъми, а точно този), мога да ти кажа само да вървиш по дяволите. Тоест,
директно на 300.
288
Нямаш време да задаваш въпроси на кристалното кълбо.
Върни се в дневника.
289
Озъбваш се на "Конан" и си придаваш възможно най-свирепия вид:
– Казвам ти, че това е моето име – и никой, ама съвсем никой няма право да го
използва, ясен ли съм?
– Ти ли ще ме заплашваш, бе, пале? – Онзи също ти се озъбва и без повече приказки
се втурва в атака.
СИТУАЦИЯ 8 – напред към дневника, ако още ти се диша!
290
Неприятно ми е да го кажа, но акулите те разкъсват на неизвестен брой вкусни хапки
и те изяждат.
С една дума, започваш от 1 – и се постарай да стигнеш дотук (ако не подминеш това
място) с поне едно годно оръжие... Парализираща звездичка или може би метателни
ножове.
291
Ако смяташ да подпалваш плантацията, няма да стане.
А от една свещ не само мъжагите, но и кучетата им няма да се стреснат.
Върни се в дневника.292
Продължаваш напред. Край пътя се издигат могъщи дървета, пеят птички...
Най-накрая стигаш и до самата плантация. Гората тук е изсечена, почвата –
надлежно обработена, а на стройни редички растат някакви странни храстчета.
Пътят продължава между полетата с храсти и стига до голяма бяла къща, кацнала на
хълмче в далечината.
Мини на 286.
293
Пристанището на остров Уахиро-инка се намира малко встрани от града. На
практика, освен два дока и покрит с палмови листа навес, тук няма нищо друго. Е,
изключваме мотаещите се насам-натам хамали.
– Доста време ще прекараме тук! – Казва ти капитанът, забелязал заинтригувания ти
поглед. – Най-добре иди се разходи...
Ако имаш кодова дума РОЗОВ, мини на 261.
В противен случай продължаваш на 270.
294
За нещастие невидимото наметало не те прави и "немиришещ", така че за кучетата
не е проблем да открият местонахождението ти и да се стоварят с всичките си 70
килограма на брой отгоре ти...
След кратка (и вероятно учудваща за околните) схватка наметалото ти е скъсано,
отново ставаш видим и...
Зачеркни наметалото и мини на 297.
295
Приготвяш се за бой...
И чуваш някакво шумолене зад гърба си.
Обръщаш се точно навреме, за да видиш Тибалд с насочен към гърдите ти бластер.
– Не мърдай, пиле! – казва той с ужасяваща усмивка.
Двамата мъжаги за нула време те омотават с дебело въже. Опитваш се да
протестираш нещо, но грижовна ръка ти затъква устата с парцал.
Мъжагите те помъкват нанякъде.
Неприятното мъкнене приключва, след като двамината те стоварват в нещо като
допотопен автомобил, наместват се и те на седалките и пър-пър-пър, потегляте... Само
дето не виждаш накъде, защото си проснат по очи върху едно изтъркано одеяло.
Мини на 324.
296
Внезапно навсякъде около теб изникват глави на русалки – както на жени, така и на
мъже.
– Аз съм Белстер, водачът на това миграционно стадо! – заявява един възрастен... да
го наречем "русал". – Мирида ми каза, че се нуждаеш от помощ...– Да, така е! – казваш, след което се представяш. – Арикс Астракс, от Долината на
Дъгата.
– Ще ти помогнем! – Белстер махва с ръка, обхващайки русалките наоколо. – Но
естествено всичко си има цена!
– Като например?
– Един предмет от багажа ти! В замяна на него ще бъдеш прехвърлен на остров
Уахиро-инка. Това устройва ли те?
Ако си съгласен, мини на 251.
Ако смяташ, че трябва помощта да е безплатна, мини на 279.
297
За броени секунди мъжагите те пленяват.
Опитваш се да възразиш нещо, но грижовна ръка ти запушва устата с парцал.И както си омотан във въжета, тия дамата те нарамват и те помъкват нанякъде.
Мъкненето приключва със захвърлянето ти на задната седалка на допотопен
автомобил. Мъжагите се настаняват отпред и пър-пър-пър, потеглят нанякъде. За
нещастие не можеш да видиш накъде, защото лежиш по очи върху износено одеяло...
Мини на 324.
298
Погледни си в дневника. Ако имаш записана във "врагове" Вещицова, мини на 300.
Ако пък я няма там, те очаква 320.
299
Погледни си в дневника. Ако имаш записани във "врагове" нощните криле, мини на
300. А ако крилете ги няма там, те очаква 310.
300
Точно в полунощ елфът те настанява в някаква начертана с тебешир пентаграма,
запалва свещички в петте и́края и гол до кръста започва да подскача смешно наоколо и да
пее причудлива песен на непознат език...
По някое време усещаш нечие съзнание да се стоварва върху теб... И това е
последното, което помниш от настоящия си живот.
Когато се съвземаш, светът е различен.
– Радвам се, че си с нас! – Казва ти елфът.
Спомняш си смътно някакви... магьосници?... и някаква... долина?... и май някакъв
друг елф... Но това са все неща без значение.
На следващия ден пристигате в Лилавия цвят и Безар те прехвърля в Бътчървил,
където след ужасяващи схватки и кланета (Бъчи никога няма да бъде същия) ти успяваш
да вземеш в ръце Втория край на Дъгата... И въоръжен с него, разпердушинваш цялата
Дъга за по-малко от две седмици. След това...
КОМЕНТАР НА ВЪРДЖ: Сигурен съм, че не това е краят, който си искал и търсил.
Мога да продължа картинно да ти описвам какви ли не отвратителни неща, но няма да го
направя. Достатъчно е да знаеш, че Тъмния е всъщност Зарар и той е извънредно щастлив,
че така лесно те е получил за свой предан слуга. Долината е разрушена и мъртва, Дъгата
също... С една дума, това е краят на серията за "Водопада на Дъгата", но в никой случай не
е правилният край. Жалко.
301
Пътеката минава през някаква малка горичка, покрай две-три ниви с нещо, което би
трябвало да е пшеница... и стига до симпатична дървена хижичка с две липи пред вратата.
Оглеждаш се заинтригуван – ни следа от жив човек...
Не, грешиш. Вратата на хижата се отваря и навън излиза младеж, който вероятно е
служил за прототип на Конан. Очите му горят изпод гъстия черен бретон, в огромната си
ръка стиска гигантски меч...
– Кой си ти и какво правиш тук? – изръмжава "Конан".
– А, хм, принц Арикс Астракс от... – представяш се плахо.– Аз съм принцът! – "Конан" свирепо замахва с меча. – Нямаш право да се наричаш с
моето име, магията да те тръшне дано!
А сега де?
Мирно и кротко признаваш, че, да, това не е истинското ти име – 326.
Заявяваш, че си Арикс и никой самозванец не може да се ползва от твоята титла...
ако ще да мяза на Конан – 289.
Пожелаваш на "Конан" него да го тръшне магията, щом е толкова неучтив – 278.
302
Тъкмо ликуваш след победата, когато от съседната пресечка се подава някакъв
странен тип, въоръжен с още по-странно пушкало.
– Здрасти! – Казва той и натиска спусъка.
Последното, което чуваш, е тънко свистене...
След това пада мрак.
Мини на 225.
КОМЕНТАР НА ВЪРДЖ: За да си наясно какво става, те посвещавам, че пушкалото
на странния тип е нервозаглушител от Бътчървил. А нервозаглушителят е предназначен да
поставя в безсъзнателно състояние онзи, по когото стрелят. Което и ти се случва.
ГОРЕЩА ЗАБЕЛЕЖКА ОТ ПОСЛЕДНИЯ МОМЕНТ: Ако по някаква причина
стане така, че за втори път ти се наложи да плуваш през морето, приеми искрените ми
извинения за неволното зацикляне върху едно и също нещо. Но това е положението,
брате! Във всеки случай е доста трудно пак да се забучиш в морето и ако си го постигнал,
е, ами... твоя си работа! Няма страшно, ще се отциклиш!
303
Размахваш меча и с яростен вик се нахвърляш върху троловете.
Поли, Джеф и Ар те наблюдават изумено.
Прилагайки страхотни хватки, за нула време обезоръжаваш и просваш на земята
огромните си противници.
Мини на 465.
304
Отдалечаваш се навътре по брега. Известно време вървиш през нещо като гъста
джунгла, а после...
После попадаш в покрайнините на една плантация. Дърветата са изсечени, почвата –
усърдно обработена, а на равни разстояния в стройни редове растат странни храстчета.
Мини на 286.
305
Ако вече си убил андроида, върни се в дневника.
В противен случай с яростно размахан меч се втурваш към него. Той прави жалък
опит да те застреля с вграден в ръката си лазер, но ти ловко се промушваш под лъча... и
отсичаш главата на противника си.
За по-малко или по-голямо твое изумление, потича му нормална кръв.Можеш да си запишеш 10 точки за него.
Ако вече имаш 40 точки, продължаваш на 462. В противен случай отиваш обратно в
дневника.
306
Предполагам, че невероятен боец с боздуган би имал шанс срещу, да кажем,
десетина войнствено настроени араби... Но тези тук са повече, а ти все още не си принц-
герой. Затова и не би могъл да се справиш с тях. Върни се в дневника.
307
Самохващащото въже в действие...
За нула време мъжагите и кучетата им са надлежно опаковани в многобройни дебели
намотки въже.
Ако имаш кодова дума ХИРО, мини на 196.
В противен случай продължаваш на 209.
308
"Конан" стоварва с все сила меча си върху теб.
В последната секунда успяваш да мръднеш встрани, но той все пак ти порязва
рамото.
Изкрещяваш от болка и...
Той също изкрещява. Изтърва оръжието си и притиска с ръце собственото си рамо!
Откъм хижата се чува властен глас:
– Я престанете и двамата! Стига, казах! Ей сега ще ви пусна една лечебна магия, но
повече да не сте посмели да се правите на клоуни! Елате насам, имаме много неща да си
кажем!
Болката, слава на магията, изчезва. Кръвта, с която са оплискани ръцете ви, също.
Споглеждате се изумено и...
Минавате на 323.
309
Нямаш време да развърташ боздугана срещу налитащия с меч противник!
Върни се в дневника.
310
Точно в полунощ двама моряци те извеждат на палубата.
Елфът те настанява в някаква начертана с тебешир пентаграма, запалва свещички в
петте и́ края и гол до кръста започва да подскача смешно наоколо и да пее причудлива
песен на непознат език...
И в този момент се чува плясък на криле. Някаква тъмна сянка се спуска от небето,
болезнено те сграбчва за врата и стремително се издига нагоре.
Последното, което чуваш и виждаш, преди да изгубиш съзнание (защото ноктите на
грабителя ти те задушават), е елфът-декър, който нечленоразделно крещи и размахваюмрук след теб. Отвратителното лице се приближава зад гърба му с нещо като брадва... и
вероятно развръзката на ситуацията ще е повече от интересна. Но не ти е дадено да я
видиш, защото припадаш...
И минаваш на 274.
КОМЕНТАР НА ВЪРДЖ: За да ти обясня какво стана, трябва да кажа, че някой от
приятелите, от чиято помощ си се възползвал (Маджи или Рици), се е свързал с нощните
криле, сред които има добри приятели и ги е помолил да долетят на помощ... Така че
точно в момента едно от тези създания те мъкне в лапите си. Това е.
311
Когато се връщаш край хижата, Арикс все още го няма никакъв.
Щастливеца е сериозно зает с разпалването на огън, който, както обяснява той,
трябвало да включва клонки от 34 вида редки дървета...
Добрият съвет, който той ти дава, е да легнеш някъде да подремнеш до полунощ.
Това и правиш.
Мини на 264.
312
Размахваш свирепо боздугана и се нахвърляш върху огромните си противници.
Поли, Джеф и Ар могат само да те зяпат изумено.
С два могъщи удара разбиваш главата на първия трол.
Вторият се обръща и побягва, но последният ти удар превръща темето му в кървава
каша...
Мини на 465.
313
Тихичко се оттегляш между дърветата и оставяш мъжагите да се чудят къде точно
си.
Не след дълго стигаш до някакъв път... а пътят води към пристанището.
Ако си пристигнал с "Ледената чайка", мини на 331.
Ако имаш кодова дума ПЯНА, мини на 336.
А ако по някаква причина си паднал от борда на "Чайката" по някое време, иди на
337.
314
Ловко се измъкваш изпод жестокия удар на противника си и стоварваш меча си
върху рамото му.
Той изкрещява от болка и...
Мини на 316.
315
Хвърляш първия си нож. Противникът ти ловко се отклонява встрани, но все пак
успяваш да го улучиш в рамото. Той залита...
Продължи да четеш на 316 (следващия епизод).316
За твое най-огромно изумление, прорязва те невероятна болка – точно на мястото,
където си улучил противника си.
Изкрещяваш.
В този момент откъм хижата се чува властен глас:
– Престанете и двамата, веднага! Сега ще ви пусна една лечебна магия, но да не сте
посмели повече да се правите на клоуни! Елате насам, имаме много неща да си кажем!
Болката, слава на магията, изчезва. Споглеждате се с "Конан" и... минавате на 323.
317
Отваряш кутийката и нападателите ти – хора и кучета – застиват като замразени.
Ако имаш кодова дума ХИРО, продължаваш на 196.
В противен случай те очаква 209.
318
Метателните ти ножове (ако съм пропуснал да го спомена в тази книга... във
"Водопада – 1", сигурен съм, го казах) са само 12 на брой. Арабите са повече. Смяташ ли,
че с един нож можеш да улучваш по двама противници?
Върни се в дневника, с една дума.
319
Хвърляш два-три ножа, но троловете сякаш възприемат нараняванията не по-
сериозно, отколкото ухапвания на пчелички.
Върни се в дневника.
320
Точно в полунощ двама моряци те извеждат на палубата.
Елфът те настанява в някаква начертана с тебешир пентаграма, запалва свещички в
петте и́ края и гол до кръста започва да подскача смешно наоколо и да пее причудлива
песен на непознат език...
И изведнъж се чува глас:
– Забранявам тази церемония! Този папърдак е мой!
След което те обгръща някакъв черен вихър.
Последното, което чуваш и виждаш, преди да изгубиш съзнание (защото вихърът е
непрозрачен и те задушава) е елфът-декър, който нечленоразделно крещи и размахва
юмрук след теб. Отвратителното лице се приближава зад гърба му с нещо като брадва... и
вероятно развръзката на ситуацията ще е повече от интересна. Но не ти е дадено да я
видиш, защото припадаш...
И минаваш на 274.
КОМЕНТАР НА ВЪРДЖ: За да ти обясня какао стана, трябва да кажа, че търговецът
Дирби се е свързал с учителката Вещицова, която си е вещица и със сложна магия ти се е
притекла на помощ... Това е.321
Надничаш любопитно в магазинчето на килимаря.
– Приятен да е денят ти! – енергично те поздравява той. – Какво ще желаеш?
Предлагам чудесни летящи килимчета, заменям остарели и бракувани...
Ако имаш бракувано летящо килимче, можеш да го смениш с действащо без
доплащане.
Ако нямаш летящо килимче, а искаш да си купиш, то струва 60 соверена. Записваш
го под номер 18 в дневника.
Ако пък искаш да продадеш бракуваното си килимче, килимарят ти плаща 30
соверена.
След като приключиш с магазинчето за килими, можеш да минеш на 435.
322
Не след дълго растенията наоколо оредяват и съвсем изчезват. Сега пътеката
криволичи покрай внушителни пясъчни дюни – внушителни най-вече защото са лилави...
в Лилавия цвят си, нали така? Докъдето поглед ти стига се е проснала съвсем истинска
пустиня... Е, не съвсем "докъдето поглед", защото Пътят на Дъгата си е съвсем ясно видим
отзад, а отпред вече се очертават някакви тъмни скали. Но такъв е изразът.
След още петнадесетина минути приближаваш до скалите и се оказва, че всъщност
това е по-скоро ниска планина гърло на отдавна угаснал вулкан с приблизително правилна
кръгла форма. Там, където пътеката минава през планината, се намира широк каньон. От
двете му страни са поставени гигантски... скулптури от тъмнолилав камък. Отляво е
красива жена. Застанала е разкрачена на билото, с вдигната към небето глава, а устата и́ е
застинала в сурова гримаса. Облечена е в прилепнала към тялото дреха... (скафандър?)...
окичен с причудливи дрънкулки, напомнящи оръжия. В ръцете си е стиснала странна
пушка – готова за стрелба... Отдясно мускулест мъж съзерцава жената с изражение на
кротка наслада. И той носи същата странна дреха, а в едната му отпусната ръка стои
бластер.
Под двете статуи, на входа на каньона, невероятно смалени от гигантските им
размери, неколцина ездачи на камили са се разположили на бивак.
Когато наближаваш ездачите, единият от тях лениво се надига от мястото си,
измъква ятаган от пояса си и недружелюбно заявява:
– Можеш да влезеш в Кхартум, само ако платиш!
– Или ако си от нашите! – допълва друг.
– Таксата е двадесет соверена! – обажда се трети.
Ако имаш поне двадесет соверена, мини на 348.
Ако имаш летящо килимче или кристално кълбо, мини на 359.
Ако изпълняваш и двете посочени условия, сам избери на кой от двата епизода да се
прехвърлиш.
Ако нямаш нито вещи, нито пари, можеш да се биеш с арабите-камилари на
СИТУАЦИЯ 7 (марш в дневника), но още тук ще те предупредя, че те са дяволски много и
са ЗАЩИТЕНИ от почти всички магии!
Така че, ако нямаш нито пари, нито вещи, моят добър съвет е да се върнеш обратно
към кръстопътя. По Пътя на Дъгата можеш да продължиш на 4, Щастливеца се намира на
301, а ако случайно вече си се сдобил с кодовата дума ПРИНЦ, мини на 311, за да се
върнеш при Щастливеца.323
На пейката пред хижата е седнал странен старец. Облечен е в дълга до петите роба
(лилава, разбира се), брадата му и тя стига до земята, на главата му се мъдри конусовидна
шапка, украсена с лъскави звезди, а лицето му е съсухрено и сбръчкано като сушена
слива.
– Здравей, пътниче! – Кимва ти старецът. – Доста се забави!
– Чакали сме го? – объркано възкликва "Конан".
– Нали за него ти приказвам тридесет години вече, глупак такъв! – Старецът гневно
изсумтява. – Първо, нека внесем яснота в положението. Лъже-принце, това е истинският
дух-демон на починалия принц Арикс Астракс... Което, струва ми се, разрешава спора ви.
Арикс, този приятел тук е бил извикан от шамана Минемак в Долината на Дъгата. Но тъй
като ти си тук и магиите на шамана не могат да те достигнат, Силата е подбрала
идентичен на теб дух...
– Не прилича на мен! – възразява Арикс.
– Казах не "същество", а "дух"! Външната прилика няма значение. Въпросът е, че сте
еднакви в астралното измерение на Силата. Рани, които нанасяте един на друг, се появяват
и върху този, който ги нанася... Това не е ли достатъчно доказателство? Както и да е...
Важното е, че единствено двамата заедно можете да достигнете до Втория край на Дъгата.
– Ами! Аз да... с този бугъл! – Арикс разтърсва глава.
– Казах ти, струва ми се, да спреш да се правиш на клоун! – Старецът презрително го
поглежда. – Сериозно започвам да си мисля, че през всичките тези години съм те обучавал
напразно и освен мускули, не притежаваш нищо друго! И тъй, лъже-принце, аз съм
Щастливеца. Някога бях близък съратник на Сирст и когато легнах смъртноболен, той ме
покани да прехвърля духа си в Дъгата. Послушах го и не съжалявам... Въпреки че
настъпиха тежки дни, трябва да призная!
Доста дългата и витиевата история, която старецът разказва, може да се обобщи по
следния начин:
Арикс, обучаван дълги години на бойни изкуства и магии, в "магическата" половина
от вашата двойки. Ти от своя страна също си добър боец, но основното ти качество е
здравият (хм?!) разум. За да получите Втория край на Дъгата, да ликвидирате Зарар и да
освободите Дъгата, трябва да бъде проведена церемония по сливането ви в общ дух-
демон. След което ще сварите кафе... ще пиете от него и така ще стигнете до изхода за
Бътчървил – а в този "проклет от Силата град" ще трябва да се сдобиете и с прословутия
Втори край.
– Сливането – добавя Щастливеца – може да бъде извършено само в полунощ. Ще
имате достатъчно време да се подготвите и двамата... На теб, лъже-принце, препоръчвам
да посетиш Кхартум и да обмениш излишните си вещи (ако още не си го направил), а на
теб, Арикс – да се поразходиш наоколо и да се успокоиш, защото в противен случай АЗ
ЩЕ ТЕ УСПОКОЯ и това няма да ти хареса... А сега се махайте и двамата. Имам
достатъчно работа за свършване по церемонията и без да ви гледам физиономиите!
Ако откажеш да се сливаш с Арикс, мини на 8.
Ако още не си посещавал Кхартум, иди да го направиш на 322, като не пропуснеш да
си запишеш кодова дума ПРИНЦ.
Ако вече си посещавал Кхартум или не ти се ходи там, не ти остава нищо друго,
освен да се оттеглиш на някоя по-далечна полянка и да подремнеш до настъпването на
полунощ, след което минаваш направо на 264.
324
След доста продължително друсане колата най-сетне спира.Мъжагите те измъкват от мястото ти и безцеремонно те понасят към голяма
синкавобяла къща (защото цветът все пак е Циан, затова и не е чисто бяла), качват те по
някакви стълби и те оставят в просторно таванско помещение, полузатрупано с най-
разнообразни боклуци.
Ако вече си се срещал с Безар, мини на 363.
А ако не си се сблъсквал с такъв персонаж, иди на 354.
325
Имаш време само да подложиш копието под стоварващия се върху ти меч. Ударът е
толкова силен, че го строшава, но все пак успяваш да отразиш атаката.
Зачеркни копието и се върни в дневника.
326
Свиваш рамене:
– Добре де, извинявай, така съм свикнал да ме наричат... и така се представям
навсякъде! В действителност се казвам...
– Как тъй ще се наричаш с моето име и ще използваш титлата ми! – ревва "Конан". –
За такова нещо моят народ убива!
Ядосваш се вече и му пожелаваш магията да го тръшне – 278.
Или продължаваш да се опитваш да запазиш мирните отношения – 338.
327
Тъй като си факир с камата, не се побояваш да нападнеш с нея противника си.
Промушваш се под меча му и забиваш оръжието си в гърдите му.
Той изкрещява от болка и...
Мини на 316.
328
Нахлупваш шлема.
Рицарят се появява и тъй като кучетата вече атакуват, без никакви коментари се
хвърля срещу им.
Единият от мъжете бръква под дрехите си и измъква някакъв ослепително сияещ
медальон, който, дори в Циановия цвят, си е със седемте цвята на дъгата – извънредно
ярки.
Рицарят изведнъж изчезва насред крачка.
Върни се в дневника за друг избор.
КОМЕНТАР НА ВЪРДЖ: За да не се чудиш, това е защитен Амулет на Дъгата,
който има силата да ликвидира всякакви принадлежащи на Дъгата призраци... Този тук е
доста силен и затова трябва да си зачеркнеш шлема – той вече не работи.
329
С копието можеш да убиеш един противник... арабите са над двадесет. Така че,
върни се в дневника, за да не използвам някой обиден епитет.330
Известно време Поли, Джеф и Ар успяват да отвръщат на огъня на троловете, но
накрая Поли се провиква:
– Измъкваме се, момчета! – И те те оставят сам.
Единственият ти изход също е да хукнеш нанякъде...
Ако познаваш Безар, мини на 470.
В противен случай продължаваш на 352.
331
Ако ти се разглежда градчето Уахиро след това приключение, можеш да отидеш да
го видиш на 206 – и внимавай много ситуацията да не се повтори!
А ако вече ти е писнало да се мотаеш, можеш да се прибереш направо на кораба –
мини на 341.
332
На сергията за съдове се предлагат какви ли не тави, джезвета и всякакви
калайдисани принадлежности.
Продавачът любезно те уведомява, че тавите са по 30 соверена, джезвенцата струват
20 соверена, а мангалче с вечен запас от въглища можеш да купиш срещу 100 соверена.
Ако искаш да продаваш, той е склонен да купи такова мангалче за 60 соверена, а
джезвенце – за 10.
След като приключиш с калайджията, можеш да минеш на 435.
333
Не се ли разбрахме, че динозавърският зъб НЯМА СПЕЦИАЛНИ МАГИЧЕСКИ
СВОЙСТВА и не може да служи за оръжие?
Марш обратно в дневника!
334
Бърк те навестява малко след като хлапето си тръгва, за да ти каже, че рано
привечер, с настъпването на отлива, вдигате платна.
Така и става.
"Ледената чайка" напуска уютния пристан на Уахиро-инка и се понася през морето
към Лилавия цвят... Най-сетне.
Мини на 350.
335
Щастливеца се нацупва и дълбоко се замисля.
– Ами, хм – казва той, – някои от нещата мога да заменя с други, естествено... С
това-онова мога да ти помогна...
Ако повече от един предмет не ти достига, за да можеш да си свариш кафе, ще се
наложи да започнеш от 1. Съжалявам!Ако нямаш нито кафеварка, нито джезвенце, но имаш кодова дума ЗЕЛЕНО,
Щастливеца прави магия и пренася кафеварката от жълтия цвят тук.
Ако нямаш кафе, но имаш поне 20 соверена или нямаш свещичка-самопалка, но
разполагаш с поне 50 соверена, Щастливеца прави магия, която връща времето назад – и
ти се озоваваш на 322 в ранния следобед, още преди церемонията. Приятно прекарване в
Кхартум!
Ако нямаш и мангалче, Щастливеца измъква едно допотопно газово котлонче.
Ако след като си прегледал горните условия, вече притежаваш необходимите
предмети – съд за варене на кафето, кафе, мангал или котлон, свещ, за да си запалиш
огъня, и естествено чаша, за да пиеш от нея, минаваш на 404.
Ако обаче нямаш нито кафеварка, нито джезве, нито кодова дума ЗЕЛЕНО...
Ако също така нямаш пари да си купиш кафе или свещ...
То тогава се налага да започнеш играта отначало – от 1.
КОМЕНТАР НА ВЪРДЖ: Много съжалявам, че така се получава, но... предупредих
те, по дяволите, още в началото на книгата, че ще трябва да се сдобиеш с необходимите
предмети!
Свещта впрочем ти трябва, за да запалиш мангалчето или котлончето – това не може
да стане с обикновен огън.
Надявам се този път да внимаваш и да не се видим пак тук!
336
Пристанището е опасано с ниска ограда от бодливи храсти. Зад оградата се виждат
покрит с палмови листа навес, два дока, няколко пуснали котва платноходи... И в единия
от тях разпознаваш "Ледената чайка" на капитан Бърк.
До оградата има забоден пътепоказател, който ти съобщава, че "Уахиро" (това е
градчето) се намира по-нататък по пътя.
Докато зяпаш и се чудиш какво да правиш, самият Бърк се появява иззад навеса.
– А! – Той широко се усмихва. – Младият пътник, ако не се лъжа... Защо срещнах
бившия ти капитан и той ми каза, че си паднал зад борда?
– Може и да е имало нещо такова... – отговаряш. – Само че след като бях предаден
на едни...
– А! – Кимва Бърк. – Е, ако искаш, можеш да продължиш плаването с мен... Няма да
ти взема пари. Само ще те помоля да подпишеш свидетелски показания за продаването ти!
– Това пък защо?
– Така ще отнемат на господинчото капитанския сертификат и повече няма да може
да търгува с невинни пътници! – пояснява капитанът.
Ами, съгласяваш се.
След това зачеркваш думичката ПЯНА или РОЗОВ (зависи коя имаш), записваш си
ЧАЙКА вместо нея и вече официално си пътник на "Ледената чайка".
Сега можеш да решиш дали ще се прибереш направо на "Чайката" – на 341, или все
пак ще отидеш да разгледаш градчето – на 206, или плантацията – на 275 – в последните
два случая внимавай много, защото ситуацията, от която току-що се измъкна, може да се
повтори...
КОМЕНТАР НА ВЪРДЖ: Тук би трябвало да имаш и избор, в който не се
съгласяваш с Бърк, но, повярвай, няма друг начин да напуснеш острова и следователно ще
си обречен да останеш на Уахиро-инка за цял живот... а това не е приятно. Така че просто
ти спестих един тъп избор. Това е.337
Пристанището е опасано с ниска ограда от бодливи храсти. Зад оградата се виждат
покрит с палмови листа навес, два дока, няколко пуснали котва платноходи... И в единия
от тях разпознаваш "Ледената чайка" на капитан Бърк.
До оградата има забоден пътепоказател, който ти съобщава, че "Уахиро" (това е
градчето) се намира по-нататък по пътя.
Докато зяпаш и се чудиш какво да правиш, самият Бърк се появява иззад навеса.
– А! – Той широко се усмихва. – Младият пътник, ако не се лъжа... Добре дошъл
обратно на кораба! Радвам се, че не си пострадал нещо...
Можеш да избираш – направо се прибираш на "Чайката" – на 341, или отиваш все
пак да разгледаш и градчето – на 206 – в този случай обаче внимавай, защото ситуацията,
от която се измъкна, може да се повтори!
338
Разперваш примирително ръце:
– Ако много настояваш да чуеш цялата история, ще ти я разкажа... Но съкратеният
вариант гласи, че един тъп тролски шаман извика мен вместо духа-демон на принц Арикс
Астракс и в Долината започнаха да ме наричат така! Не съм виновен... нито пък съм искал
да бъда призоваван!
– Важното е, че ползваш името ми, а нямаш право на това! – И без повече обсъждане
на въпроса, "Конан" се нахвърля върху теб.
СИТУАЦИЯ 8 – напред към дневника, ако още ти се живее!
339
Неприятно изненадваш противниците си, превръщайки се в глагоабазабадуза.
Буквално за секунди и кучетата, и мъжете са разкъсани на парчета. Вероятно защото си
доста прегладнял напоследък.
Връщаш си човешкия облик.
Ако имаш кодова дума ХИРО, мини на 177.
В противен случай продължаваш на 209.
340
С кама срещу многобройни противници? Е, окончателно се убедих, че си луд, идиот,
тъпанар и бугъл. Върни се в дневника, от мен да мине.
ЗАБЕЛЕЖКА: Всички, които евентуално биха се обидили от трите използвани
израза, моля, да си ги зачеркнат и да впишат на тяхно място: "съвсем наред с главата,
гений, умник и бугий". Бугият не е смеска от "будала" и нещо, а съкращение от
БЕЗКРАЙНО УМЕН ГЕНИАЛЕН ИЗКЛЮЧИТЕЛЕН ЙОТЪР.
341
Мрачно наблюдаваш пристанището от палубата на "Ледената чайка". Видя твърде
малко от острова... или твърде много.
Внезапно забелязваш едно хлапе, което подтичва по кея и с пълно гърло вика:– Най-доброто уахиро-инско кафе... Най-добри цени-и!
– Колко го даваш? – провикваш се отгоре.
Хлапето те измерва с поглед и заявява:
– Десет соверена килото, за три – четвъртинка!
Ако искаш да си купиш (и имаш пари), мини на 360.
А ако кафето не те интересува – или нямаш нито стотинка – иди на 334.
342
Ако имаш 10 точки за бой с кама, мини на 327.
В противен случай продължаваш на 308.
343
Не се чувстваш по-различен... изненадващо.
– Засега – обяснява Щастливеца – ти ще водиш вашия тандем. Предпочетох да ти
дам такава роля, тъй като Арикс е гореща глава и макар да е мускулест герой, не е типът
човек, необходим за достигането на Втория край. Но когато ти потрябват неговите
способности, той винаги ще е на разположение... Ще видиш. Освен това двамата
притежавате и способността да се разделяте, връщайки се в началните си състояния. Ще
можеш да провериш това и да се възползваш от него по-късно... А сега да видим как да те
пратим в Бътчървил!
Ако имаш: кафеварка или джезвенце, кафе, златна чаша за кафе, мангалче с вечен
запас от въглища и свещичка-самопалка, мини на 404.
Ако някой от тези предмети ти липсва, иди на 335.
344
Измъкваш картечния пистолет и разпердушинваш противниците си, без дори да им
дадеш шанс да вдигнат ръце или нещо такова... Откъде пък у теб тази жестокост? Или по-
право, откъде У МЕН такава жажда за кръв?
Както и да е, ако имаш кодова дума ХИРО, мини на 177.
В противен случай продължаваш на 209.
345
Жената изчаква няколко секунди и като не получава отговор от теб, дръпва спусъка.
Моментално се превръщаш в окървавено парче месо.
Това е краят на играта за теб.
Държавата има свои закони... същото важи и за улиците. Играеш на свой риск!
Из "Наръчник за "Бътчървил, надолу", виртуалната компютърна игра"
346
Мяташ копието и то се забива в гърдите на единия трол. С недоволно изсумтяване
тролът се пресяга, сграбчва дръжката и го измъква заедно с парче месо. От раната капва
малко кръв... и толкова.
Върни се в дневника за нов избор.347
Измъкваш бластера си и без никакво колебание изпепеляваш както мъжете, така и
кучетата.
Ако имаш кодова дума ХИРО, мини на 177.
В противен случай продължаваш на 209.
348
Плащаш на арабите-камилари.
– Можеш да влезеш! – Кимва първият и прибира парите ти.
Тръгваш по каньона към Кхартум – 428 – или първо ще разпиташ камиларите за
странните статуи горе над тях – 450.
349
При друг случай арабите вероятно биха ти клъцнали главата с удоволствие, но сега
се задоволяват само да ти хвърлят един здрав тупаник. Намали способностите си с 3
точки, които разпредели както желаеш.
След това се налага да се върнеш към кръстопътя. По Пътя на Дъгата можеш да
продължиш на 4, а Щастливеца се намира на 301, ако още не си го посещавал, или на 311,
ако вече имаш кодова дума ПРИНЦ.
350
Рано сутринта "Ледената чайка" минава през стената от мъгла между Цветовете – и
щом излиза в открити води, в далечината се появяват смътни силуети на планини...
Лилави естествено.
– Аз продължавам за Белвю! – обяснява ти Бърк. – Но ще те сваля там, където Пътят
на Дъгата продължава... Така по-лесно ще стигнеш до целта си.
Към десет сутринта "Чайката" акостира в приятно заливче между остри назъбени
скали. Белият път, прав като стрела, прорязва скалите и изчезва зад хоризонта.
– Всичко хубаво! – пожелава ти Бърк. – Успех, разбира се... И имай предвид, че
морските капитани от Циановия цвят винаги ще бъдат на твое разположение!
Запиши си моряците в "приятели" и можеш да минеш на 366.
351
Ало, луд ли си? Нямаш време да ровиш за наметалото!
Върни се в дневника.
352
Някакъв груб глас ревва:
– Той е!
И докато реагираш, изстрел от големокалибрен бластер те превръща в купчинка
пепел."Шада жакам н'късо, даунар!"
графити до улична конзола в "Бътчървил, надолу" – виртуална компютърна игра.
353
Чисто и просто не би имал време да разгъваш килимчето.
Върни се в дневника.
354
Мъжагите те развързват и излизат.
Странно защо, но не си в състояние да помръднеш и малкото си пръстче.
След няколко минути, през които безрезултатно се опитваш да се освободиш от това
глупаво вцепенение, вратата се отваря и на тавана влиза... безспорно е мъж. И безспорно е
елф. Висок, тънък, слаб, изящен, с аристократично лице – всичко си му е на мястото...
Само дето носи ботуши от изкуствена кожа с високи токове, прилепнал панталон от тъмен
лак, раздърпана тениска и син (е какъв друг цвят искаш да е в Циановото) найлонов
шлифер, украсен на раменете с някакви животински опашчици. Дългата му коса е
боядисана на кичури в психеделична комбинация от по-светло и по-тъмно синьо. На
всичкото отгоре от едната страна главата му е избръсната до голо в областта над ухото. На
обръснатото има три отворчета, обградени с метални шайбички.
През рамото на елфа, на широк кожен каиш, е провесен плосък правоъгълен калъф,
от единия край на който висят някакви спирално намотани кабели – като жиците на
телефон.
– Здрасти! – Казва елфът и ти махва с ръка. При това плавно движение калъфът на
рамото му се обръща към теб. Изненадан ли си да откриеш, че това си е доста нормална
клавиатура за компютър, само че с едно поне двеста копчета?
– Приятно ми е да се запознаем, принце! – Елфът се приближава до теб и присяда на
земята. – Преди да си попитал, направо ще ти кажа, че си под влиянието на специална
парализираща магия... А сега да поговорим. Аз съм Безар, декар съм, идвам от Лилавия
цвят и по-точно от Бътчървил. Това – той почуква обръснатата част от главата си – са
куплунги. А това – поставя клавиатурата на коленете си – е моят дек.
– Ъъъ... – намесваш се умно.
Без да ти обръща внимание, елфът изтегля от вътрешността на дека някой и друг
метър спирално навити жици и ти показва черното острие в края на едната от тях:
– Това е жак. Чрез него мога да се жакна в Мрежата... – И с опитно движение вкарва
жака в единия от куплунгите на главата си. – Сега съм включен в дека, ако ме разбираш...
– Нещо като компютър?
– Много хубав компютър! – Кимва елфът. – Изхвърля те директно във виртуалното
пространство на Мрежата... Достатъчно ясен ли съм?
– Да де, ама...
– Разправям ти всичко това, само за да се успокоиш! – пояснява Безар. – Гледай сега!
Освен декар, аз съм и магьосник. Съчетанието е рядко, вярно, но трябва да си в крак с
модата, за да оцелееш – поне в Бътчървил. Моят шеф те иска за себе си.
– Така ли?
– Точно така! В Мрежата той се подвизава под името Тъмния... и не ме питай кой е в
действителност, защото не знам. Но той каза да дойда тук, да те хвана и да те... Е, хм,
призова втори път – вероятно е най-точният превод на магическия термин... Както и да е!
В полунощ ще извършим церемонията и тогава...
Мини на 369.355
Дори да имаш 10 точки за бой с кама, това не е оръжието, с което да излезеш срещу
тролове.
Върни се в дневника.
356
Загръщаш се в невидимото наметало. Арабите-камилари се стъписват от
невероятното ти изчезване. Не, че си дават особен труд да те търсят – след две-три минути
отново лениво се излягат на местата си.
А ти, необезпокояван, продължаваш към Кхартум на 428. По някое време, след като
се отдалечаваш от пазачите, махаш наметалото.
357
КОМЕНТАР НА ВЪРДЖ: Много жалко, че нямаш поне най-необходимата
преносима дупка... Може да съм те накарал да я мъкнеш през цялата "В двата края на
дъгата", а и през "Принца-герой" също и поне един път да не ти е дотрябвала... Но, за да я
има, значи е важна. И за да бълнувам толкова много за нея. А на епизод 100 изрично те и
предупредих!
Сега би трябвало да те накарам да започнеш от 1...
Но няма да го направя. Защото ти си почти в края на книгата и няма да е честно...
или аз така си мисля.
Затова прочети епизод 29 и след това се върни на 459.
358
Е, свирваш със свирката, вдига се ураган и буквално срива със земята целия остров
Уахиро-инка... Вярно, противниците ти загиват, но и ти ставаш на кайма заедно с тях.
Това ли искаш?
Басирам се, че не. Затова се върни в дневника.
359
Измъкваш вълшебния предмет и го показваш на камиларите.
– Да, от нашите си! – заявява първият. – Можеш да влезеш!
Кои са пък тия неговите, много интересно?
Можеш да се насочиш през каньона към Кхартум – 428 – или първо да разпиташ
камиларите за статуите там горе над тях – 450.
360
Пъргаво се спускаш по трапа, връчваш на малкия парите и се сдобиваш с "най-
доброто уахиро-инско" кафе.
Запиши си придобивката в "само предмети". Не забравяй да отбележиш какво
количество купуваш – четвърт кило, килограм... Можеш да купиш и повече от единкилограм, ако имаш пари. Не забравяй, че кафето тук е евтино, а по-късно ще имаш
възможност да го продадеш доста скъпо! Като приключиш с пазаруването, мини на 334.
361
Ар изключва алармената система на вентилационните шахти (3 точки) и не след
дълго Джеф открива този отвор, който ви трябва.
Промъквате се тихичко през него.
Оказвате се в нещо като ниша между две масивни статуи.
В единия край на дъгообразния коридор се вижда главният вход на зоната,
охраняван от шест трола.
От другата страна има проблясващо силово поле и е разположена поставката с
Втория край на Дъгата, пазена от андроид, киборгизиран човек (Поли би го нарекла
Сърдит Спусък), робот и... мандагадуга.
– Ние поемаме троловете!– прошепва ти Джеф.
И каквото казва, това и прави.
За нула време шестте трола се превръщат в обгорени трупове.
Зад силовото поле пазачите се активизират.
Запищява аларма.
Зачеркни 7 точки на Джеф.
Мини на 466.
362
Щом си тук, значи имаш нужда от помощ.
– Мога да поема Сърдития спусък... – прошепва ти Джеф. И наистина ще го направи,
ако са му останали поне 3 точки... и киборгизираният боец е още жив. В такъв случай си
запиши, че човекът с присадките е ликвидиран – и за него получаваш 10 точки.
– Аз пък ще се заема с мандагадугата! – Кимва Поли. – Имам опит с такива духове-
кръстоски...
В случай, че има поне 5 точки, а чудовището е още живо, тя наистина ще се справи –
запиши си 10 точки за ликвидираната мандагадуга.
– За мен остави робота! – Свирепо се ухилва Ар. И ако има поне 3 точки, оставяш го
да се жакне в дека си... И записваш още 10 точки за робота. Ако не си го премахнал преди
това.
Естествено, ако някой от съучастниците ти няма достатъчно точки и ти не си успял
да ликвидираш съответното създание, противникът си остава жив – и е "твой проблем".
Ако вече си събрал 40 точки, продължаваш на 462.
В противен случай мини на 458.
363
Мъжагите те развързват и излизат.
Опитваш се да се надигнеш, но странно защо си обхванат от мъртвешко вцепенение
и не си в състояние да помръднеш дори малкото си пръстче.
След минута-две вратата се отваря отново и на тавана влиза... Безар.
– Да съм се надявал да те срещна пак, те на! – отбелязваш изумено.
– Когато съм нает за нещо, се опитвам да го свърша както трябва! – Той свива
рамене и присяда близо до теб. – Този път съм те омагьосал с една хубава парализираща
магия и нямам намерение да те изпускам. А в полунощ ще проведем церемонията и...
Мини на 369.364
Ако вече си ликвидирал робота, върни се в дневника.
В противен случай размахваш свирепо боздугана и го стоварваш върху металната
глава на противника си.
Този модел роботи са си малко бавнички, така че се измъкваш невредим изпод
изстрелите на няколкото му вградени картечници и със следващия си удар размазваш
гръдния кош, в който се намират дулата им...
С една дума, след доста изтощителна схватка роботът се превръща в купчина старо
желязо.
Запиши си 10 точки за него.
Ако вече имаш 40 точки, можеш да продължиш на 462.
В противен случай се връщаш в дневника.
365
Невидян от никого (нали си невидим) се изнизваш по пътя, по който влязохте в
залата и оставяш групата наемници да духа супата.
Почти си стигнал до "Гримоар", когато изведнъж ти причернява пред очите и
познатата спирала на пренасянето нанякъде те завърта...
Запиши си наемници във "врагове" и мини на 378.
366
Почти веднага, след като се измъкваш от крайбрежните скали, стигаш до ръждив
лилав пътепоказател – и двете обичайни за "сухоземните" цветове пътеки, които
криволичат в различни посоки.
На пътепоказателя пише: "За Щастливеца насам" и "Кхартум е тук!".
Е, избирай – тръгваш към Кхартум на 322 или към Щастливеца на 301. Би могъл,
разбира се, да продължиш и по Пътя на Дъгата – 4.
367
Докато извадиш кълбото (каквото и да имаш намерение да правиш с него),
противникът ти ще те заколи като пиле.
Върни се в дневника.
368
Сергията за подправки ухае невероятно приятно. Тук можеш да намериш както
карамфил и канела, така и чубрица, джоджен... и чай. Също и кафе.
Чаят се продава за 3 соверена пликчето. Кафето струва 20 соверена за четвърт
килограм.
Ако искаш да продаваш, за пачка чай ще ти дадат 2 соверена, а за всеки 250 грама
кафе – 15 соверена.
Когато приключиш с покупките и продажбите, продължаваш на 435.369
Без да изслушва никакви въпроси или възражения, Безар се надига с плавно,
грациозно движение:
– А сега наистина е време да вървя! Трябва да подготвя адски много неща за
церемонията... Приятна вечер, принце!
И той излиза, като те оставя да се пулиш неразбиращо в настъпващия здрач.
Ако имаш сърце от глагоабазабадуза, мини на 22.
Ако имаш кристално кълбо, мини на 39.
Ако имаш свещичка-самопалка, мини на 179.
Ако имаш повече от един от посочените предмети, избирай сам към кой от трите
епизода да се насочиш.
Ако нямаш нито един от трите изброени предмета, иди на 283.
КОМЕНТАР НА ВЪРДЖ: Това би трябвало да бъде СИТУАЦИЯ 7. Но не е. Поради
две причини. Първо, известна част от читателите на "Водопадите" (меншинство, но ги
има) настояват в писмата си да спестявам "неработещите" епизоди от СИТУАЦИИ. В
"Няколко думи" към предишния том изясних ЗАЩО няма да го направя, а сега смятам да
демонстрирам обясненията си и нагледно. Второ, спестявам си двадесетина епизода,
благодарение на това меншинство читатели... И ако този вариант на представяне на
нещата ти допада повече, драсни два реда. Драсни два реда и ако този вариант не ти
допада, защото в пряка зависимост от ТВОЕТО мнение в четвъртия том ще има или няма
да има СИТУАЦИИ... Ако ме разбираш какво искам да кажа. Прецени си сам. Но помисли
добре!
370
Отброяваш стоте соверена на Поли.
Тя се усмихва, прибира ги в джоба си и кимва:
– Можеш да считаш, че си ни наел за срок от една седмица... предостатъчно да
стигнем до този твой Втори край или да измрем!
Страхотно въведение!
– Да ти представя – продължава тя – какво си купил...
Ако подробни сведения за тримата те интересуват, за да знаеш как да планираш по-
нататък, мини на 398.
Ако тримата не те засягат, но те интересуват подробни сведения за
местонахождението на Втория край, мини на 441.
А ако вече си минавал през тази част от книгата или не ти пука с кого си се свързал и
какво търсиш, те очаква направо 459.
371
Загръщаш се в наметалото и – изчезваш.
След това свирепо се нахвърляш върху троловете.
Докато те се усетят какво става, вече си успял да избиеш бластерите от ръцете им и
се връщаш при Поли. Всичко става за броени секунди... Джеф дори още не се е прицелил с
бластера си.
Сваляш наметалото:
– Сега ги разпердушинете... Какво чакате, де?
Джеф и Поли дръпват спусъците и правят троловете на салата.
Мини на 465.372
След като Ар сверява местоположението ви със софтчето на "Пълния Бътчървил",
той ти посочва едно място на стената.
Поставяш там дупката и хубаво я изпъваш. След това внимателно издърпваш
подложката и́...
За момент дупката си остава матовочерно петно. После черното добива дълбочина, в
другия край се появява светлина – и ето ти готов отбор към Охраняваната зона на
"Мивенди".
Без да губите време, се промъквате вътре.
Оказвате се в нещо като ниша между две масивни статуи.
В единия край на дъгообразния коридор се вижда главният вход на зоната,
охраняван от шест трола.
От другата страна има проблясващо силово поле и е разположена поставката с
Втория край на Дъгата, пазена от андроид, киборзизиран човек (Поли би го нарекла
Сърдит Спусък), робот и... мандагадуга.
– Ние поемаме троловете! – прошепва ти Джеф.
И каквото казва, това и прави.
За нула време шестте трола се превръщат в обгорени трупове.
Зад силовото поле пазачите се активизират.
Запищява аларма.
Зачеркни 7 точки на Джеф.
Мини на 466.
373
Свещичка-самопалка? Да палиш "Конан" ли имаш предвид?
Марш обратно в дневника!
374
КОМЕНТАР НА ВЪРДЖ: Ама, това е фиктивен избор! Как тъй няма да отвориш
вратата и да минеш през нея? Изход за Бътчървил, нали това пишеше там? И ако си
говорил с Безар, той ти е казал, че Бътчърбил е ИЗВЪН измерението на Дъгата? А
впрочем как искаш да се добереш до Втория край, ако не отидеш в Бътчървил?
Значи, изчезвай към 446, отваряй тази врата и минавай през нея. Веднага!
375
Ако съм пропуснал да те уведомя, бурната свирка е приложима само в морето...
навсякъде другаде предизвиква кошмарни разрушения. И ако питаш защо тогава съм ти
дал възможност да я имаш – е, никой не те е карал насила да я купуваш, нали? Освен това,
ако не си я използвал, където му е мястото – в морето – да не съм ти виновен аз?
Върни се в дневника и си избери друг предмет.
376
На сергията за лакомства има каквото ти душа иска: от печено месо (прочутият
шиш-кебап), до постни ястия, печени кестени... и, разбира се, най-разнообразни арабски
лакомства: татлъ баклава, небет-шекер, рахат-локум...Но целта на тази сергия е малко по-различна. Тук можеш да купуваш или продаваш
точки за способности. Когато купуваш, една точка струва 30 соверена, а когато продаваш
– 25.
УТОЧНЕНИЕ: На теб са ти необходими по 10 точки (това е максимумът) за
боравене с поне две оръжия – едно за стреляне или хвърляне (лък, прашка, копие,
картечен пистолет или бластер) и едно за близък бой – меч, боздуган, евентуално
метателни ножове или кама. Можеш да продадеш точки за оръжия, които не смяташ за
необходими – и ако нямаш по 10 точки за някое важно за теб оръжие, купи си. Защото без
10 точки от тук нататък просто няма да се справиш.
Когато приключиш със сметките, мини на 435.
377
Ако имаш в действителност този предмет, нямаше да си тук.
От мен да мине, можеш да продължиш на 359.
378
Бавно си поемаш дъх.
Защо толкова те боли главата?
– Той дойде на себе си! Слава на магията! – чуваш като през памук някакъв глас...
май принадлежи на Тенкес.
– Очи, принце, отвори! – умолително произнася Лавокан.
Е, отваряш очи.
Лежиш на голямо легло, а над теб са надвесени както елфът, така и джуджето, а и
Инемак – тъпия трол. Милмар те наблюдава отстрани със загрижено изражение.
– Ъъъъ... Какво стана? – изграчваш немощно.
– Предполагаме, че си се срещнал с някакъв труден противник! – обяснява Тенкес. –
Маговете усетиха нещо нередно и те изтеглиха от двореца на Зарар... ти беше в
безсъзнание и с ужасна рана на главата!
Попипваш челото си. Да, наистина има дебела превръзка.
– Но аз... В Дъгата... – опитваш се да обясниш.
– Цяла седмица беше в кома! – намесва се Милмар. – Мислехме, че ще те изгубим!
– А Зарар? Вторият край? – Напрегнато се надигаш. – Аз го намерих и...
– Мисля, че просто си сънувал! – Милмар мрачно присвива рамене. – Наблюдавах
част от сънищата ти в кристалното си кълбо, но... Просто сънища!
Зяпваш изумено. Всичките проклети приключения – само сън?
– Сега, след като дойде на себе си – продължава неумолимо магьосникът, – вече
мога да изпратя духа ти обратно в родния ти свят, за да можеш да се възстановиш... Ще ти
дам достатъчно време раната в това измерение да зарасне и да можеш отново да тръгнеш
на битка със Зарар!
– Но...
Без да изслушва възраженията ти, той започва да си мърмори някакво заклинание.
Светкавица, превъртане, мрак – и ето те отново вкъщи, удобно свит на стола с
книгата в ръка. Дълбоко обиден естествено, но поне с напълно здрав череп. Остава ти
само един последен спомен отпреди да изчезнеш от Долината: кой знае защо, Милмар
хитро ти намига.
Мини на ЕПИЛОГ.379
Измъкваш кристалното кълбо... и се оказва, че тук то, кой знае защо, се е превърнало
в бластер. Е, не губиш време да се чудиш по въпроса.
Мини на 447.
380
Самохващащото въже за секунди омотава противника ти и го просва на тревата
напълно безпомощен. Откъм хижата се разнася нечий глас:
– Вие двамата да не сте полудели? Арикс, престани веднага! А ти, лъже-принце,
развържи моя питомник! Имаме доста неща да си кажем, така че елате насам... и да не сте
посмели да се правите на клоуни повече!
Мини на 323.381
Ако вече си убил човека, върни се в дневника.
В противен случай мяташ първия си нож със злорадо изражение и в посока на мъжа
с кибернетичните приставки.
Улучваш точно незащитеното място на гръкляна му и той пада на земята в кървав
порой.
Запиши си 10 точки. И ако вече си събрал 40 точки, можеш да минеш на 462. В
противен случай се връщаш в дневника.
382
Поли подбира една от най-силните си магии и я употребява срещу андроида.
В резултат от атаката, той изведнъж забравя, че сте туристи и най-любезно ви качва
до желания от вас етаж.
Стигате до главния вход на Охраняваната зона.
Мини на 444.
383
Свещичката-самопалка НЕ МОЖЕ да ти помогне в настоящата ситуация.
Съжалявам. Всички оплаквания отправяй към Отдела за Магически вещи, пропуснал да
включи допълнителни функции към този модел свещичка.
Сега се върни в дневника.
384
Настанявате се на обичайната маса на Поли в "Гримоар".
– Иха, страхотно беше! – Джеф със задоволство те потупва по рамото. – Много се
радвам, че нае точно нас за тази задача...
– И все още имаш шест дни от договора ни... – добавя Поли. – Ако някога пак ти
потрябваме, винаги си добре дошъл да ни потърсиш!
– Интересно, какво е това! – намесва се Ар и ви показва едно черно, заоблено
софтче.
– Откъде го взе? – зяпва Поли.
– А, отмъкнах го от галерията... там корпорацията си пази не само прословутия
Край! – елфът сбива рамене. – Ще го пробвам, може да е ценно!
– Да, но може и да е опасно! – възразява Джеф.
Запиши си наемници в "приятели".
Ако имаш кодова дума ДЕКЪР, минаваш на 409.
В противен случай се прехвърли на 451.
385
Ако вече си ликвидирал мандагадугата, върни се в дневника.
Веднага, щом взимаш зъба в ръка, Арикс се размърдва дълбоко в съзнанието ти и се
чуваш да изричаш някакво заклинание.
Зъбът заблестява в изумруденозелено. Запращаш го по мандагадугата и той прелита
през цялото и́тяло. Тя се превръща в облаче дим и изчезва.Запиши си 10 точки за нея.
Ако вече си събрал 40 точки, мини на 462.
В противен случай продължаваш в дневника.
386
След като си запали огънче с нея, за да си свариш кафе, свещичката-самопалка ти е
крайно излишна. Прощавай, че пропуснах да те предупредя.
Освен ако не смяташ, че троловете ще се стреснат от огъня (което не става), тя няма
да ти помогне с нищо.
Върни се в дневника.
387
Ако вече си убил човека, върни се в дневника.
В противен случай мяташ с все сила копието си със злорадо изражение и в посока на
мъжа с кибернетичните приставки.
Улучваш точно незащитеното място на гръкляна му и той пада на земята в кървав
порой.
Запиши си 10 точки. И ако вече си събрал 40 точки, можеш да минеш на 462. В
противен случай се връщаш в дневника.
388
Изложеното на сергията с оръжие може да задоволи и най-кръвожадния главорез.
Накратко, това, което те интересува. Изброените оръжия са дадени с две цени –
първата използваш, когато купуваш, а втората – когато продаваш. Номерът, посочен в
скоби до оръжието, е този, под който го записваш в СИТУАЦИИ в дневника.
ЛЪК (1) – 60/50
ПРАШКА (2) – 40/30
МЕЧ (3) – 60/60
БОЗДУГАН (4) – 60/50
МЕТАТЕЛНИ НОЖОВЕ 12 БРОЯ (5) – 40/40
КОПИЕ (6) – 30/25
КАМА (7) – 30/25
КАРТЕЧЕН ПИСТОЛЕТ (16) – 100/90
БЛАСТЕР (17) – 150/130
За всички новозакупени оръжия започваш с 5 точки способности.
Ако ще продаваш оръжия, най-добре първо мини през сергията за храна на 376, за да
продадеш точките си за способности за тях. Всяко продадено оръжие естествено
зачеркваш от дневника. Ще ти напомня, че са ти необходими минимум две оръжия – едно
за стрелба или хвърляне и едно за близък бой.
Когато приключиш с пазаруването, мини на 435.
389
С извънредно злорадо изражение дръпваш спусъка.
Бластерът ти е достатъчно голям калибър, за да види сметката на тримата реални
противници – андроидът, човекът и бойният робот.Запиши си по 10 точки за всеки от тях, когото още не беше ликвидирал.
Ало вече имаш 40 точки, мини на 462.
В противен случай – обратно в дневника.
390
Измъкваш въжето, но още преди да си го хвърлил, от него се разнася глас:
– Употребата на настоящото въже върху повече от 3-ма човешки противници
наведнъж е забранена според Закона за магическите принадлежности, т. 3, подт. 4, чл. 12 и
13...
С една дума, избери си нещо друго от дневника.
391
След като "спортните" ви пристигат и отпивате от тях, с притеснение споделяш:
– Май възниква обаче един проблем... Изходът, през който влязох в играта, изчезна...
Дали има някакъв начин да се върна в Дъгата?
– Трябва да попитаме! – Поли се замисля. – Сещам се за един-двама познавачи на
Бътчървил, които...
В този момент вратата на "Гримоар" се отваря и в заведението нахлуват няколко
тролове, предвождани от възбуден елф-декър. Ако си се срещал с Безар, това е той. Ако
пък не си го виждал досега, имал си късмет!
– Да ги размажем! – ревва Джеф и измъква бластерите си.
Приготвяш се за бой...
И изведнъж пропадаш в бездънна чернота. Понася те познатата спирала на
прехвърлянето нанякъде...
Мини на 378.
392
Отваряш кутийката и противникът ти замръзва като вкопан.
Откъм хижата се разнася нечий глас:
– Света магийо, тия двамата да не са полудели? Лъже-принце, престани веднага!
Сега ще сваля магията от Арикс... Арикс, спри на място! Имаме доста неща да си кажем,
така че елате насам... и да не сте посмели да се правите на клоуни повече!
Мини на 323.
393
Сервитьорът-андроид донася четирите "спортни". Питието се оказва нещо като
кръстоска на чай с газирана вода.
– Виж сега – продължава Поли, след като андроидът се отдалечава, – ние тримата
тук сме работници от компанията "Бучардс виртуалити" и сме наети да играем определени
роли в една виртуална компютърна игра, наречена "Бътчървил, надолу".
– Виртуална компютърна игра? – зяпваш.
– Точно така! Слагаш си шлем и ръкавици, включваш ги към компютъра – и си в
компютърната мрежа, която... както и да е. Реалният свят, в който живея, е Земята,
двадесет и... век.– Моят реален свят – обясняваш – си е Земята, но двадесети век без "и...". Краят на
двадесети век, по-точно!
– Долината на Дъгата очевидно е някакво съвсем измислено място... – продължава
Поли.
– Съвсем реално си е! – възразяваш.
– Както и да е, тя няма връзка нито с твоя, нито с моя свят и...
– Оттам ме призоваха като дух-демон!
– Добре де, остави ме да довърша! В Бътчървил също има магии и всякакви такива
работи, но, за Бога, това е компютърна игра, а не... – Тя тръсва глава. – Няма значение. На
теб ти трябва Вторият край на Дъгата, ние пък сме трима наемници, които могат да ти
помогнат да се сдобиеш с него... Имаш ли сто соверена да ни платиш за услугите?
Ако имаш парите и ги наемеш, иди на 370.
А ако нямаш толкова пари – или не искаш да наемаш Поли и групата им – мини на
469.
394
Мяташ въжето и за нула време троловете са омотани като саламчета.
Поли и Джеф не си губят времето да гледат – дръпват спусъците и противниците ви
стават на салата.
Мини на 465.
395
Магазинчето "1001 нощ" е малка сумрачна стаичка, където древен като света арабин
учтиво ти кимва иззад тезгяха си:
– Добре дошъл... С какво бих могъл да ти услужа?
Оказва се, че при него можеш да продадеш за по 50 соверена невидимо наметало,
кристално кълбо, свещичка-самопалка, самохващащо въже, парализираща звездичка,
бурна свирка и таласъмски кичур. За 200 соверена той е готов да вземе опашка от
мандагадуга, ако имаш такава.
Пак за по 50 соверена можеш да си купиш свещичка-самопалка (номер 10 в
СИТУАЦИИ), мангалче с вечен запас от въглища и преносима дупка. Последните два
предмета записваш в "само предмети".
За по 40 соверена можеш да вземеш специални магически талисмани, които карат
някои обитатели на Дъгата да ти стават приятели – парченце тухла от пирамида,
омагьосващо сфинксове, стръкче метла (растението), обвързващо вещици, шишенце
съсирена кръв, владеещо душите на нощните криле, вкаменена черупка от яйце, която
възкресява Размишляващите...
Всеки такъв талисман записваш в "само предмети" и управляваният от него народ –
в "приятели". Ако този народ е записан във "врагове", зачеркваш го оттам. Специално за
вещиците, записваш именно госпожа Вещицова!
Когато приключиш с пазаруването, мини на 435.
396
За нещастие камата не ти върши никаква работа срещу никои от противниците ти.
Всъщност, въпреки че може и да си я използвал успешно и в тази книга, включил
съм я само по сантиментални причини... Действаше чудесно в предишните две книги,
нали разбираш?
Върни се в дневника.397
Отваряш кутийката със звездичката...
И нищо не се случва.
– А – казва заинтригувано арабинът. – Магии! Държа да те уведомя, че като
подвластен на големи магически сили градът Кхартум е направил всичко възможно да ни
защити от такива... неща като това!
Върни се в дневника.
398
Кимваш на Поли и тя продължава:
– Джеф е боец, както ги наричат тук, Сърдит Спусък. Има монтирани
нервоусилватели, сервомускулатура, костни шини... Има две софтчета с бойни изкуства и,
разбира се, подвижни нокти и остробоксове...
Последните три придобивки Джеф демонстрира нагледно: първо отмята косата на
слепоочието си, за да ти покаже два жака, в които са поставени кубични чипове, после
сгъва леко пръсти и от тях изскачат десетсантиметрови закривени остриета, а накрая свива
юмрук и от кокалчетата на ръката му се показват четири доста солидни стоманени ножа.
– Всичко това – добавя Поли, забелязала пълното ти объркване – може лесно да се
постави в киборг-клиника... срещу съответната сума. На теб не ти препоръчвам подобни
придобивки, демон-дух на принц, защото, първо, ще ти отнеме доста време да свикнеш с
киборгуера си и, второ, предстои ти, струва ми се, да се връщаш вкъщи... Бедна ти
майчица, ако те видят родителите с остробоксове примерно... Тъй... Аргаркамит е декър.
Чрез жаковете си тук, (елфът потупва обръснатото си слепоочие), той може да се жаква
към дек, а през дека – и към компютърната Мрежа. Много е добър... Само дето хубавия му
дек го скапаха при една престрелка и трябва да му купим нов. Аз – Поли те поглежда
насмешливо – съм уличен маг и поназнайвам доста магии. Е, не мога да се противопоставя
на някои корпоративни чудовища естествено, но колкото за улични схватки ме бива...
Освен това съм и водач на нашата групичка. И да знаеш, наемаш ни направо на
безценица... просто за нас моментът е труден. По дяволите, миналия месец щях да те
ръсна да платиш поне двеста само за мен, а групата би ти струвала поне осемстотин!
– Вторият край! – меко и́напомня Ар.
– А, да...
Ако подробности за Втория край на Дъгата те интересуват, минаваш на 441.
В противен случай продължаваш на 459.
399
Ако вече си ликвидирал мандагадугата, андроида и човека с присадките, върни се в
дневника.
В противен случай си запиши по 10 точки за всеки от тях, с когото не си се справил
още.
Сцената на битката е твърде жестока, за да ти я описвам картинно. Достатъчно е да
се каже, че от тези тримата и следа не остава. Освен кървави локви.
Ако вече си събрал 40 точки, мини на 462.
В противен случай продължаваш в дневника.400
Нахлупваш шлема... И нищо не става.
Мисля, че още преди да започнеш ситуацията, ти казах, че арабите са защитени от
почти всякакви магии – това включва и повикването на призраци на Дъгата.
Върни се в дневника.
401
Замяташ се с невидимото наметало, притискаш се към стената и най-спокойно си
тръгваш напред, докато останалите трима се бият с пазачите.
Взимаш Втория край, скриваш го под наметалото и...
Ако сте приложили План А или План Б (дупка в стената или промъкване през
вентилационната шахта), мини на 365.
В противен случай иди на 461.
402
Долният етаж на "Мивенди" е нещо като изложбена зала, представяща БЕЗПЛАТНО
на всички желаещи възможност да видят продукцията на корпорацията.
Това е начинът, по който и вие прониквате вътре – като обикновени любопитни
туристи.
Само че след огледа на залата, дискретно свивате в един от служебните коридори – и
се озовавате пред вътрешния асансьор, който, при това, е обслужван от първото ви
препятствие – андроид.
– Забранено е за туристи! – подчертава той. – Моля, върнете се назад... В противен
случай ще повикам охраната!
Малко правила за тази последна схватка:
В дневника ще видиш графа, озаглавена БЪЧИ и в нея – имената на тримата
участници в групата ти. Всеки път, когато ти кажа, че някой може да се "справи с
положението (... точки)" ще си записваш намаляването на точките му в тази графа.
Играчите започват с: Джеф и Поли с по 10 точки, а Ар няма никакви. Кодова дума
ДЕКЪР дава на Ар 10 точки. Кодова дума МАГИЯ прибавя на Поли още 10 точки.
Попълни си ги в таблицата (не забравяй да се върнеш пак тук после).
Да се върнем към епизода...
С положението могат да се справят: Джеф (3 точки) – мини на 454; Ар (3 точки) –
мини на 464; Поли (7 точки) – мини на 382. Избери чрез кои от тях ще действаш.
403
Отваряш кутийката и... освен, че Поли, Джеф и Ар замръзват парализирани, нищо
друго не се случва.
Троловете явно са защитени от магии като тази...
Не ти остава нищо друго, освен да хукнеш да бягаш.
Ако познаваш Безар, мини на 470.
В противен случай продължаваш на 352.
404
Щастливеца ти подава каничка с вода и мелничка за кафе.Тържествено поставяш смляното кафе в съдинката и го заливаш с вода. След това
произнасяш магическата думичка: "Наг!" и свещичката се запалва. Внимателно поднасяш
огънчето към мангалчето (или котлончето)...
И не след дълго кафето вече е готово.
Наливаш си от него в златната чаша, отпиваш няколко глътки и... нищо не се
променя.
– Не, не! – Засмива се Щастливеца. – Просто сега вече можеш да минеш през изхода
за Бътчървил, това е! Вторият край на дъгата е отворил проход за теб!
– А този изход...
– Намира се в края на Пътя на Дъгата. Наслука!
Пак ще подчертая, че можеш да си задържиш само оръжия, за които имаш по 10
точки способности. Желателно е също да имаш колкото може по-голяма сума пари... поне
100 соверена.
Ако не отговаряш на условията, Щастливеца може да приложи магия за връщане на
времето назад, която те пренася на 322 – в Кхартум, където ще се озовеш, можеш да си
купиш точки и да продадеш предмети и оръжия.
А ако отговаряш на посочените тук условия, минаваш на 412.
405
Измъкваш зъба. Интересно какво си смятал да направиш с него, щом той не
притежава магически свойства и не служи като оръжие?
Арабинът-водач казва заинтригувано:
– Я каква интересна вещ! Познавам един ескимос, който може да гравира на това
малко парченце кост цяло племе! Добре, ако ми го дадеш, можеш да минеш!
Ако му дадеш зъба, зачеркни го от дневника. След това продължаваш към Кхартум
на 428 или първо разпитваш за статуите горе над арабите – 450.
Ако се откажеш да даваш зъба, върни се в дневника.
406
Изнизвате се необезпокоявани през дупката в стената.
По-късно пазачите ще я намерят, но междувременно вече ще сте далеч-далеч от
местопрестъплението...
Пред сградата на "Мивенди" са струпани полицейски коли с виещи сирени и
святкащи лампи, огромна тълпа се наслаждава на гледката... Тихо се смесвате с тълпата и
се изнизвате от това място.
– Напред към "Гримоар", че ми пресъхна устата! – обявява Джеф, ухилен до уши.
Мини на 384.
407
Ако си ликвидирал андроида и човека, върни се в дневника.
В противен случай със злорадо изражение дръпваш спусъка и ги правиш на кървави
парцали.
Запиши си по 10 точки за всеки от тях, когото още не си бил ликвидирал.
Ако вече имаш 40 точки, продължаваш на 462.
В противен случай – обратно в дневника.408
Светкавично нахлупваш шлема.
Рицарят не се появява.
Върни се в дневника.
КОМЕНТАР НА ВЪРДЖ: За да си наясно, ще ти кажа, че това място е защитено със
специална магия против всякакви разновидности призраци на Дъгата. Това е причината да
не се отзове и твоят помощник.
409
Без да слуша увещанията на останалите, Ар се жаква в дека си и поставя софтчето в
един от свободните си жакове.
За няколко секунди изглежда така, сякаш е получил сърдечен удар. После
треперещата му ръка се вдига и измъква "придобивката".
– А, хм – окашля се той, – шантава работа!
– И какво е това? – любопитства Джеф.
– Някаква гадна командна програма... за някаква си Черна стража, доколкото
разбирам! – Ар присвива рамене, възвърнал вече обичайното си самочувствие. – Мръсно
нещо, признавам! Ще взема да го изхвърля... Не мога да го продам, защото "Мивенди" ще
се убият да го търсят! И ще убият и нас!
Ако си чувал за Черната стража и се интересуваш от софтчето, може да го вземеш
(записваш го в "само предмети" в дневника). В противен случай Ар наистина ще го
изхвърли.
А сега мини на 391.
410
Ако си успял да убиеш мандагадугата, върни се в дневника.
В противен случай...
Измъкваш кристалното кълбо, което, кой знае защо, тук е придобило формата на
точно копие на Втория край на Дъгата. За около секунда го съзерцаваш смутено. После
свиваш рамене, примирен с положението. Арикс се обажда дълбоко в съзнанието ти –
хвърляш срещу мандагадугата и забиваш седемте върха на ръкавицата право в черепа и́.
Учудващо, но главата и́избухва в пламъци и тя се просва мъртва.
Междувременно кристалното кълбо добива нормалната си форма и те оставя да се
чудиш как си могъл да забодеш в нечий череп нещо, което няма нито едно острие...
Запиши си 10 точки в БЪЧИ и ако вече имаш 40 точки, продължаваш на 462. В
противен случай се връщаш в дневника.
411
Преобразяваш се в глагоабазабадуза и нападаш арабите.
Точно за три минути и двадесет и седем секунди от тях и от всичките им камили
остават само кървави парцали.
Връщаш си нормалния човешки облик и доволно изтупваш прахта от ръцете си.
Продължаваш на 428.412
Рано сутринта напускаш хижата на Щастливеца и тръгваш по Пътя на Дъгата. След
известно време стигаш до една бяла мраморна плоча, над която се извисява арка. Бялото
изглежда направо неестествено в този лилав свят... На арката масивни, причудливо
разкрасени букви от сив мрамор уведомяват: "ПЪТ НА ДЪГАТА". Отвъд нея впрочем
пътят свършва. Това е, така да се каже, вторият му край.
До арката е поставена малка пирамидка. А над нея... Над нея, във въздуха, сияе
многоцветен надпис: ИЗХОД ЗА БЪТЧЪРВИЛ. До пирамидката, направо на земята,
неприкрепена към нищо, стои една врата.
Обикаляш я от двете страни – врата като врата...
Можеш да я отвориш – на 446, въпреки че очевидно не води за никъде или да
прецениш, че Щастливеца те е излъгал и да се откажеш от отварянето и́– на 374.
413
Летящото килимче не може да ти послужи в бой...
Тоест, може.
Арикс Астракс се размърдва дълбоко в съзнанието ти.
С изумление се чуваш да мърмориш някакво заклинание.
После килимчето изчезва, а в протегнатата ти ръка се появява масивен бластер.
Мини на 389.
414
Нахлупваш шлема и Рицарят на Дъгата се появява.
– О, каква чудесна тренировка за меча ми! – заявява той и се втурва в атака.
Единият от троловете успява да стреля по него и да изпепели предницата на
доспехите му... но понеже под тях няма тяло, това не спира Рицаря.
Малко по-късно той се връща при теб, кимва ти и с тих смях изчезва.
Мини на 465.
415
Секретарката продължава да се противи и накрая Поли кимва на Джеф.
Ар сръчно затваря вратата, а Джеф насочва бластера си към нещастната жена и я
превръща в купчинка пепел.
Сега вече пътят ви е свободен – продължаваш на 372.
416
Свещичката-самопалка, ако не сме се разбрали в предишната ситуация, не може с
нищо да ти помогне...
Върни се в дневника.
417
Измъкваш картечния пистолет и го насочваш към водача на арабите.Вместо да се стресне, той показва вдясно от теб с пръст:
– Я погледни натам!
Поглеждаш.
Друг арабин е насочил към теб бластер със солидни размери.
– Кой кого? – пита водачът.
Не ти остава нищо друго, освен да се върнеш към кръстопътя. По Пътя на Дъгата
можеш да продължиш на 4. Щастливецът се намира на 301, ако още не си го посещавал,
или на 311, ако вече имаш кодовата дума ПРИНЦ.
КОМЕНТАР НА ВЪРДЖ: Имаш и друг избор, естествено – да застреляш водача на
арабите и онзи с бластера да те изпържи. В такъв случай започваш отначало играта!
418
Вдигаш примирително ръце и излизаш "на открито".
– Я, какъв плъх! – Жената се ухилва широко. – Нямаше те там допреди малко, нали?
Чий шпионин си?
– Аз съм Арикс Астракс, принц на Долината на Дъгата! – заявяваш наперено.
Дълбоко в съзнанието ти истинският Арикс изведнъж се включва с такава сила, че не
успяваш да сдържиш думите му. – И който не вярва в това и смее да ме нарича плъх,
здраво ще си изпати!
Жената се разсмива:
– Ама че странен тип си! Ябълката Поли, както обикновено ме наричат... А това са
Джеф Парчето и Аргаркамит...
– Ар е достатъчно! – намесва се елфът. Когато се обръща, забелязваш, че от едната
страна на главата му областта над ухото е избръсната и там има няколко куплунга (ако
случайно не си срещал Безар, куплунгите са малки дупчици, оградени с метални
кръгчета... служат за жакване).
– Идва някакъв корпоративен глайдер! – Джеф въпросително поглежда Поли. – Да се
махаме, а?
– Тръгваш с нас! – заявява ти Ябълката. – Който и да си, определено не си бачкатор в
Бъчи... нито пък играч. И в такъв случай... – Тя прокарва пръсти по гърлото си. – Хайде!
Тръгваш с тях – 455. Или пък ги оставяш да си вървят по пътя – 468.
419
Оказва се обаче, че има защо да се притеснявате...
– Магия за невидимост... няма страшно! – обяснява Поли.
В този момент охраната отвън най-сетне успява да прореже вратата и нахлува в
коридора. И вместо да не ви забележат, пазачите изпразват оръжията си точно във вас!
КРАЙ
"Гнездо на Злото ли е Бътчървил? Вярвате ли, че ще ви има и утре?"
Из проповед на Отец Бъкингам, водач на Ангели Адови, банда от "Бътчървил,
надолу" – виртуалната компютърна игра
420
Ох, омръзна ми! Зъбът, ще знаеш, няма магически свойства, нито пък остри ръбове и
следователно не може да служи за оръжие. Точка. Сега се върни в дневника.421
Ар веднага се жаква към дека си, през него – към сателитите, Мрежата... и
охранителната система на сградата.
След като алармата на този офис е изключена, Джеф най-спокойно разбива
прозореца.
Влизате.
Не е проблем да отворите вентилационната шахта в офиса и да се спуснете до
долния етаж по нея.
Мини на 361.
422
Бръкваш за бурната свирка... и с изумление откриваш, че някъде, по някое време
през този ужасно объркан ден си я загубил!
Зачеркни я и се върни в дневника.
423
Измъкваш бластера и го насочваш към водача на арабите.
Вместо да се стресне, той показва вдясно от теб с пръст:
– Я погледни натам!
Поглеждаш.
Друг арабин е насочил към теб още по-голям калибър бластер.
– Кой кого? – пита водачът.
Не ти остава нищо друго, освен да се върнеш към кръстопътя. По Пътя на Дъгата
можеш да продължиш на 4. Щастливецът се намира на 301, ако още не си го посещавал,
или на 311, ако вече имаш кодовата дума ПРИНЦ.
КОМЕНТАР НА ВЪРДЖ: Имаш и друг избор естествено – да застреляш водача на
арабите и онзи с бластера да те изпържи. В такъв случай започваш отначало играта!
424
Поли поглежда несигурно Ар:
– Всичко ще е наред за измъкването ни, нали?
– Проста работа, не се притеснявай! – отвръща ухилен той.
И наистина ще е проста работа, ако са му останали поне 2 точки – тогава минаваш на
453.
В противен случай – към 431.
425
Измъкваш динозавърския зъб. Нали ти казах, че той няма магически сили и...
В този момент дълбоко в съзнанието ти Арикс Астракс се размърдва и взима
водачеството.
С изумление се чуваш да произнасяш някакво заклинание.
Динозавърският зъб се облива в ярка изумрудена светлина.
Ръката ти се вдига и го хвърля.
Зъбът преминава като нож през масло през главата на единия трол, прави широк
завой, пробива гърдите на втория и отново се връща в ръката ти.Троловете естествено падат на земята – мъртви.
Мини на 465.
426
Поли кимва:
– Да се заемем с осъществяването на плана...
– Да тръгваме тогава!
– Сега ли ще атакуваме? – зяпваш.
– Разбира се! Собственикът на онези тъпи глави, дето те причакваха, сигурно ще
намери кого още да насъска, ако го почакаме... Пък и изненадата е най-добрата стратегия!
Сякаш абсолютно никой не забелязва приближаването ви към сградата на
"Мивенди" и приземяването ви на площадката за отмора.
Много приятно местенце без съмнение – саксийки с цветя, маса, няколко стола...
Интересно кой ли директор си лекува нервите тук?
И ето ти първата непредвидена пречка: отворът на вентилационната шахта, който е
на площадката, е надлежно запечатан с бетон.
– Трябва да влезем в офиса! – недоволно изсумтява Поли.
Малко правила за тази последна схватка:
В дневника ще видиш графа, озаглавена БЪЧИ и в нея – имената на тримата
участници в групата ти. Всеки път, когато ти кажа, че някой може да се "справи с
положението (... точки)" ще си записваш намаляването на точките му в тази графа.
Играчите започват с: Джеф и Поли с по 10 точки, а Ар няма никакви. Кодова дума
ДЕКЪР дава на Ар 10 точки. Кодова дума МАГИЯ прибавя на Поли още 10 точки.
Попълни си ги в таблицата (не забравяй да се върнеш пак тук после).
Да се върнем към епизода...
С положението могат да се справят: Джеф (1 точка) и Ар (5 точки) – мини на 421; Ар
самичък (7 точки) – мини на 457; Поли (1 точка) и Ар (5 точки) – мини на 463. Избери
чрез кои от тях ще действаш.
427
Преобразяваш се в глагоабазабадуза и със свиреп рев нападаш противника си на
свой ред.
Внезапно откъм хижата се чува глас:
– Престанете и двамата, веднага! Арикс, спри да се правиш на клоун! Лъже-принце,
моментално се преобразявай, че ако аз те преобразя, на две глагоабазабадузи ще ми
станеш! Имаме много неща да си кажем, така че елате насам и двамата... и да не сте
посмели да се биете повече!
Е, връщаш си нормалния човешки вид.
И минаваш на 323.
428
След като пресичаш каньона, пред очите ти се разкрива прекрасна гледка: оазис с
палми и голямо лилаво езеро. От едната страна на оазиса е построен изящен град. Пищно
украсената кула на джамия се извисява в средата му.
Това е Кхартум, ако още не си се сетил.
Многобройни камили, яздени от араби, други араби – пеша, жени със забрадени лица
(арабки естествено) и десетки хлапета сноват между оазиса и града.Тръгваш и ти към Кхартум.
Пред повечето къщи стоят добре въоръжени мъже, от които и дума не може да се
изкопчи.
Но никой не ти попречва да вървиш по главната улица, която скоро те извежда на
живописен пазар.
Мини на 435.
429
Ако вече си ликвидирал андроида, върни се в дневника.
Хвърляш въжето и то, кой знае защо, омотава само андроида.
Все пак – хубаво, че го прави, защото спира пленника ти насред крачка, той залита и
попада право под изпепеляващия лъч на бластера на робота...
Жалко за хубавия андроид, както ще кажат собствениците на корпорацията.
Запиши си 10 точки в БЪЧИ и ако вече имаш 40 точки, мини на 462.
В противен случай се върни в дневника.
430
Грабваш картечния пистолет и стреляш.
Противникът ти ловко се отклонява встрани, но все пак успяваш да го улучиш в
рамото. Той се превива от болка и...
Мини на 316.
431
Оказва се, че е имало защо да се притесняваш...
Когато стигате до изхода на вентилационната шахта, той вече е преграден от
метална стена.
Тръгвате назад, но още преди първото отклонение се натъквате на друга такава.
Алармената система на шахтите все пак е сработила... и загивате в адски мъки от
задушаване, тъй като вашият малък сектор от шахтата е херметизиран напълно.
КРАЙ
"Наречете го обучение за оцеляване... това е, с което се занимавам.
Незаконно? Може би. Но е полезно!"
Вук Нанко, продавач на забранен софтуер и треньор в киборг-школа в "Бътчървил,
надолу" – виртуалната компютърна игра
432
Ако имаш този предмет, не би трябвало да си тук.
Но, от мен да мине.
Водачът на арабите, щом вижда летящото килимче, казва:
– А, ти си от нашите!
Можеш да продължиш към Кхартум безпрепятствено – на 428, или първо да
разпиташ за статуите горе над арабите – 450.433
Ар несигурно поглежда към Поли:
– А сега как ще се измъкнем оттук?
– Хич и не се притеснявай, миличък! – Ухилва се тя.
Ако са и́ останали поне 5 точки, наистина няма защо да се притеснявате – минаваш
на 456.
Ако обаче точките не и́достигат, отиваш на 419.
434
Преобразяваш се в глагоабазабадуза и нападаш троловете.
Битката е страхотна, защото те са двама – и са яки и държеливи противници. Но
нищо и никой не може да противостои на една истинска глагоабазабадуза... доказателство
за което са кървавите парчета месо, които остават след победата ти.
Връщаш си нормалния човешки образ и минаваш на 465.435
Важно е да се отбележи, че по-нататък ще ти трябва максималната сума пари, която
можеш да събереш. Затова смело продавай всичко, което ти се вижда ненужно... Но
внимавай, защото някои на пръв поглед глупави дреболии, които може и да притежаваш,
са важни!
Сега виж илюстрацията и си избери обект за посещение:
1. Магазинчето на килимаря ("Летящи килими всякакви") се намира на 321.
2. Сергията за домакински съдове – тави, джезвета и други калайдисани истории – е
на 332.
3. Сергията за подправки, кафе и чайове – на 368.
4. Сергията за лакомства е на 376.
5. Серията за оръжие е на 388.
6. Магазинчето "1001 нощ – арабски вълшебни вещи" е на 395.
Когато ти писне да обикаляш по пазара, напускаш Кхартум на 448.
436
Тъй като си инструктирал помощниците си този път, те се допират до кутийката,
когато я отваряш.
Андроидът и човекът с кибернетичните присадки застиват на място – и вече няма да
са ви проблем.
Запиши си 20 точки за тях и ако вече имаш 40 точки, можеш да минеш на 462. В
противен случай се връщаш в дневника.
Ако си убил някой от тях преди това, записваш си само 10 точки. Много жалко, ако
си ликвидирал и двамата предварително!
437
Измъкваш бластера и стреляш. Противникът ти ловко се отклонява встрани, но все
пак успяваш да го улучиш в рамото. Той се превива от болка и...
Мини на 316.
438
Докато секретарката се мъчи да ви обяснява нещо, Ар се жаква към дека си и през
него – към компютърната система на офиса.
За него е лесна работа да вкара посещението ви в работния план на шефовете... и
след като Поли намеква за наличието му, а секретарката го вижда черно на бяло, тя ви
пуска да влезете в заседателната зала...
Ар любезно заключва вратата зад гърба ви.
Продължаваш на 372.
439
Надуваш бурната свирка... и нищо не се случва.
Мисля, казах преди началото на СИТУАЦИЯТА, че Кхартум се е погрижил да се
защити добре от почти всякакви магии.
Върни се в дневника.440
Смигваш на Поли:
– Да им видим сметката! – И дръпваш спусъка на картечния пистолет.
Оказва се, че да се види сметката на двама тролове е много трудно, но с общата
помощ на новите си познати, успявате да ги направите на салата.
Мини на 465.
441
Поли отпива от "спортно"-то си и продължава:
– Вторият край на Дъгата... Тук го наричат само Краят на Дъгата, ако това те
интересува... Той е собственост на Магическата корпорация "Мивенди". Доколкото знам,
все още никой не е успял да го използва за магии, но е ценно бижу с онези седем
скъпоценни камъка на седемте му остриета. Охраняват го много щателно. Ар?
Елфът изважда от джоба си кутийка с кубични чипове.
– Софтчета! – обяснява ти той. – Е, цялостното научно название е нещо като
"преносими минимагнитни информационни дискове", но в Бъчи ги наричат софтове – от
софтуер... – Той подбира едно софтче от кутийката и с изящен жест го поставя в един от
жаковете си. Притваря очи.
– Хайде де! – пришпорва го Поли.
– Знаеш, че без дек става по-трудно! – възразява той. – Добре, готово... Да се жакнем
сега за масата...
От друг джоб измъква спирално намотан кабел, закача единия му край към жаковете
си, а другия – към свободен куплунг на масата. Повърхността и́ моментално оживява –
това е триизмерен дълбочинен екран... "Гримоар" е бар за декър-маниаци и има такива
работи по масите.
– Софтчето – започва Ар – е "Пълен пътеводител из Бътчървил" и съдържа, между
другото, плановете на всички сгради. Естествено в "търговския" им вариант, което ще
рече – само разсекретените данни, предоставени от корпорациите... Ако има тайни капани
в сградите, те няма да се появят тук! Гледай сега внимателно!
На масата се появява чертеж.
Докато разглеждате плановете на сградата, Ар продължава с обясненията:
– Според софтчето, "Мивенди" е възникнала само преди около пет години и е
извънредно млада по мерките на Бъчи корпорация, но е станала изключително мощна.
Управлява се по Мрежата... което по принцип е позволено, но не се прилага в игри от типа
на "Бътчървил, надолу"... Това навежда на мисълта, че собственик на корпорацията е
Изкуствен интелект от Реалността. Любопитен факт, не се бях задълбавал толкова в
такива информации! Корпорацията масово изкупува безполезни вещи с легендарна слава
– такива като Втория край на Дъгата, софтчето за управление на някаква си Черна стража,
жезълът на Сирст и други...
За да видиш и ти плановете, отгърни на картата, наречена КАРТА НА МИВЕНДИ и
я разгледай добре.
След това продължаваш на 459.
442
Нямаш време да се занимаваш с летящи килимчета.
Върни се в дневника.443
Нахлупваш шлема и Рицарят веднага се появява.
– Мога да поема само двама от тези! – уведомява те той.
И се хвърля в атака.
За нула време прави мандагадугата на парчета. След това разпердушинва и робота. И
изчезва. Шлемът също изчезва.
Запиши си 20 точки за двамата противници. Ако преди това си убил някой от тях,
запиши си само 10 точки. Жалко, ако си се справил и с двамата предварително, нали?
Ако вече имаш 40 точки, минаваш на 462.
Иначе се връщаш в дневника.
444
От външната страна Охраняваната зона се пази от екип военни – хора, ако това е
въпросът.
– Тук е забранено за... – започва някакъв лейтенант от охраната.
– Не се притеснявайте, ние само... – отвръща Поли и бързо промърморва едно
заклинание.
Военните падат на земята като поразени от гръм.
Джеф отваря вратата с двата си бластера в пълна готовност.
Шестима тролове се облещват срещу вас.
Джеф ги превръща на салата.
Влизате вътре.
В далечния край на леко извития коридор се вижда проблясващо силово поле, зад
което е поставката с Втория край на Дъгата... пазена от андроид, човек с киборг-присадки,
боен робот и мандагадуга.
– Напред! – изревава Джеф.
Пазачите зад силовото поле се активизират.
Запищява аларма.
Вратата зад вас се херметизира с меко всмукване.
Зачеркни по 7 точки на него и на Поли и мини на 466.
445
Духваш в свирката... и нищо не се случва.
Върни се в дневника.
КОМЕНТАР НА ВЪРДЖ: За да знаеш, ще ти съобщя, че това място е защитено от
специални противобурни магии.
446
Отваряш предпазливо вратата. През отвора, вместо да видиш Лилавия цвят и арката
в края на Пътя на Дъгата... Простичко казано, това, което всъщност виждаш, е тясна
уличка – при това в нормални цветове! – полузарината в отпадъци. Ярка светлина нахлува
от далечния и́ край. Въздухът, който лъха през вратата, има съвсем различен аромат. Или
по-скоро смрад. Смрад на голям град с много машини и...
Минаваш през вратата и отиваш на 460 – или се отказваш и минаваш на 374.447
Измъкваш бластера си и се ухилваш:
– Започвам да се чувствам като риба във вода! – след което натискаш спусъка.
Оказва се, че да изпепелиш два трола е доста трудничко, но с общата помощ на
Джеф, Поли и Ар успяваш да им видиш сметката.
Мини на 465.
448
Напълно доволен от обиколката си по пазара, напускаш Кхартум и се връщаш към
кръстопътя.
По Пътя на Дъгата можеш да продължиш на 4.
Ако не си ходил при Щастливеца, той се намира на 301. Ако вече си бил там и имаш
кодова дума ПРИНЦ, отиваш на 311.
449
Разгъваш бързо килимчето – може би с намерение да се измъкнеш от неудобната
ситуация...
Но в този момент Арикс Астракс се размърдва дълбоко в съзнанието ти.
С изумление се чуваш да мърмориш някакво заклинание.
После килимчето изчезва, а в протегнатата ти ръка се появява масивен бластер.
Мини на 447.
450
Питаш любопитно:
– А какви са тези статуи там горе на скалите?
– Тези? – Водачът вдига глава и посочва нагоре. – А, това е Черната стража!
– Какво?
– Сирст ги е сложил там, когато подбрал тази Дъга за нуждите си! – Арабинът свива
рамене. – Ако някога Дъгата бъде нападната, всеки неин защитник може да освободи
Черната стража... тия двамата са живи, нали разбираш? Затворени са в нещо като
замразено време или поне така го обяснява моллата ни. И ако имаш нещо си, наречено
"софтер за къпютер"... така се казваше, струва ми се... Та, ако го имаш това чудо, можеш
да освободиш Стражата и тя ще ти се подчинява. Или нещо от този род. Абе, стоят си горе
и на никого не пречат! – заключава той. – Пък и мадамата си е доста хубава!
– Млъквай, че ще те изклюкам на моллата! – срязва го един от останалите.
Без повече приказки водачът ти обръща гръб.
Тъй като други сведения от него не можеш да измъкнеш, продължаваш на 428 към
Кхартум.
451
Ар се замисля.
– Нямаш дек! – сурово му напомня Поли. – Вярвам, че с дек можеш да се оправиш, с
каквото и да е, но ако тази джаджа ти смели мозъка?– Добре де! – неохотно се предава елфът. – Ще го пробвам някой друг път! – И
прибира софтчето в кутийката с останалите си софтове.
Мини на 391.
452
Показваш преносимата си дупка и Поли кимва:
– Да тръгваме тогава!
– Сега ли ще атакуваме? – зяпваш.
– Разбира се! Собственикът на онези тъпи глави, дето те причакваха, сигурно ще
намери кого още да насъска, ако го почакаме... Пък и изненадата е най-добрата стратегия!
Съседната на "Мивенди" сграда е елитен небостъргач, но за щастие не принадлежи
на никоя конкретна корпорация – тук се дават под наем офиси за по-дребни
предприемачи.
Нямате проблеми при влизането си в сградата, но много скоро първото
"непредвидено" препятствие ви се изпречва на пътя: офисът, чиято стена граничи с
Охраняваната зона, е нает от фирма и въпреки че шефовете никакви ги няма, секретарката
не иска да ви пусне да минете... независимо за чия ремонтна бригада се представяте.
Малко правила за тази последна схватка:
В дневника ще видиш графа, озаглавена БЪЧИ и в нея – имената на тримата
участници в групата ти. Всеки път, когато ти кажа, че някой може да се "справи с
положението (... точки)" ще си записваш намаляването на точките му в тази графа.
Играчите започват с: Джеф и Поли с по 10 точки, а Ар няма никакви. Кодова дума
ДЕКЪР дава на Ар 10 точки. Кодова дума МАГИЯ прибавя на Поли още 10 точки.
Попълни си ги в таблицата (не забравяй да се върнеш пак тук после).
Да се върнем към епизода...
С положението могат да се справят: Джеф (1 точка) – мини на 415; Ар (1 точка) –
мини на 438; Поли (1 точка) – мини на 467. Избери чрез кой от тях ще действаш.
453
Измъкването ви наистина се оказва просто като "омлет и кекс", както се изразява Ар.
Горе на площадката никой не ви причаква. Нещастниците от "Мивенди" даже не са
се усетили откъде сте влезли.
Така че се натоварвате на летящото си превозно средство и се понасяте към
"Гримоар"...
Мини на 384.
454
Без да се двоуми, Джеф измъква бластера си и изпепелява андроида.
Качвате се безпроблемно в асансьора и се издигате до желания от вас етаж.
И ето ви пред главния вход на Охраняваната зона...
Мини на 444.
455
Замисляш се за момент:
– Май е по-добре наистина да тръгна с вас... Благодаря!– Хайде! – Сръчква те Поли и се понасяте в стремителен бяг между бетонните
колони и навън по улицата...
Някаква кола ви изпреварва, спира на петдесетина метра от вас и от нея слизат два
трола, въоръжени с огромни бластери.
– По дяволите! – изсумтява Поли.
– Той е! – ревва единият от троловете.
– Май търсят теб? – засмива се Ар.
– Ще им покажем! – Джеф заема позиция.
СИТУАЦИЯ 9, ако още не си разбрал – смело напред!
456
Изчаквате няколко минути, докато онези отвън най-сетне прорежат вратата и
нахлуят в коридора.
После, незабелязани от никого, се изнизвате навън.
– Проста магия за временна невидимост! – обяснява със задоволство Поли. – Хайде
да се махаме, момчета!
Никой не ви спира и на главния вход на "Мивенди". Наоколо е пълно с полицейски
коли, святкат лампите им, вият сирени... а вие необезпокоявани се смесвате с тълпата
зяпачи и поемате към "Гримоар".
Мини на 384.
457
Ар веднага се жаква към дека си, през него – към сателитите, Мрежата... и
охранителната система на сградата.
След като алармата на този офис е изключена, той влиза директно в управляващия
му компютър и вратата към площадката се отваря.
Влизате.
Не е проблем да намерите вентилационната шахта в офиса и да се спуснете до
долния етаж по нея.
Мини на 361.
458
Охраната на втория край си знае работата...
И точно за шест минути и осемнадесет секунди, смятано от началото на схватката,
прави жалката ви групичка на...
Хайде да не описваме с подробности.
КРАЙ
"Стреляй точно, пази си гърба, внимавай за приятелите си... и никога, ама никога не
се забърквай с големите корпорации, ако искаш да останеш жив!"
Из "Наръчник за "Бътчървил, надолу" – виртуалната компютърна игра"
459
След като преравяте цялата дадена в софтчето документация, Ар заявява:– Това е! Вероятно мога да измъкна още това-онова от Мрежата, но трябва да се
жакна в нея... а за целта ми е нужен дек. Но и тази информация е достатъчна да решим как
да нападнем корпорацията и да отмъкнем този Край оттам!
– Още отсега виждам три възможности... – замислено проточва Поли.
Ти също ще ги видиш – набелязани на картата. А ето и подробностите за трите
възможни плана:
ПЛАН А – Минавате през стената, граничеща със стената на съседната сграда. Ако
алармата бъде включена, охраняемата зона автоматично се запечатва херметически и така
ще можете да действате необезпокоявани, защото вече ще сте ВЪТРЕ – а подкрепления
няма да могат да дойдат.
ПЛАН Б – Приземявате се на площадката за отмора на горния етаж над охраняваната
зона и се спускате по вентилационните тръби надолу. Алармата обаче предварително
трябва да бъде изключена, иначе ще останете запечатани в някой сектор на тръбата.
ПЛАН В – Влизате в сградата през главния вход като нормални клиенти, стигате до
охраняемата зона и с помощта на магии прониквате в галерията.
За осъществяването на План А ще ти е необходима преносима дупка – стените са
специално укрепени против взривяване с експлозиви.
За осъществяването на План Б ти трябват поне 50 соверена за закупуването на дек за
Ар, също и летящо превозно средство. Ако имаш летящо килимче, то става... ако нямаш,
се нуждаеш от още 50 соверена, за да наемете глайдер.
За осъществяването на План В ти трябват кристално кълбо (или 50 соверена за
купуването му) и още поне 50 соверена за допълнителни магии за Поли.
Ако нямаш необходимите предмети или суми, мини на 357.
В случай, че разполагаш с изискваните средства и вещи, избери си план:
за План А мини на 452, за План Б – на 426, а за План В – на 402.
Независимо кой план си избрал и изисква ли той дек за Ар, ако можеш да отделиш
50 соверена за дек, запиши си кодова дума ДЕКЪР (която задължително записваш, ако си
се спрял на План Б).
Независимо кой план си избрал и изисква ли той допълнителни магии за Поли,
можеш да отделиш 50 соверена за такива и си записваш кодова дума МАГИЯ (която е
задължителна, ако си се спрял на План В).
460
Решително прекрачваш през прага. Вратата меко се захлопва зад теб. Обръщаш се –
зад гърба ти има само стена... Ни следа, от каквато и да е врата!
Е, какво пък – сам си напъха носа в това приключение!
Бързо прекосяваш уличката и надникваш между сградите в края и́.
Гледката е повече от интересна.
Уличката извежда на проход под (до този извод стигаш малко по-късно)
небостъргач. Отляво сумракът се сгъстява. Отдясно се вижда оживена улица с ярки
светлини. На бетонните подпори преди изхода към улицата е монтирана странна
присветваща система от няколко монитора. Трима души човъркат около нея.
Единият е негър, облечен и, което е главното, ВЪОРЪЖЕН в стил "Рамбо".
Другата е късо подстригана руса жена – красива – с пораздърпан кожен шлифер и
доста оскъдно облекло под шлифера. В ръцете си тя държи забележително солиден
автомат.
Третият... Третият е елф. Само че косата му е изрусена до бяло и стига само до
раменете. Пък и черните дрехи от лакирана кожа определено не са типични за расата му.
Както си стоиш и зяпаш, жената изведнъж насочва автомата към теб и с грубоват
гърлен глас заповядва:– Излизай веднага оттам, плъх такъв!
Излизаш и се представяш – 418 – или решаваш, че думите и́не се отнасят до теб и си
оставаш на мястото – 345.
461
Планът ти да оставиш тримата наемници да духат супата, докато се изнизваш
невидим, хич не е лош...
С една подробност – НЯМА ОТКЪДЕ ДА ИЗЛЕЗЕШ от охраняваната зона.
И докато се щураш да търсиш някакъв изход, случайно попадаш на пътя на лазера на
бойния робот... Оптически си невидим безспорно, но лазерния лъч за това не му пука.
КРАЙ
Проливай кръв и Бог ще те възпява.
Ако загазиш, той те защищава.
Пални цигара, гепи тая бира...
Проливай кръв и всекиму секира!
Из "До смърт" – Ким Нюмън, популярен поет-битник в "Бътчървил, надолу",
виртуалната компютърна игра.
462
Поли оглежда бойното поле с ръце на кръста:
– Е, май успяхме?
Алармите бясно продължават да вият.
Херметично затворената външна врата е започнала да се зачервява.
– Опитват се да я прорежат с атомна горелка... Доста време ще им отнеме! –
подхилва се Джеф.
– Хайде, взимай този прословут Край и да се махаме! – нарежда ти Поли.
Ако сте приложили План А – влизане през стената – мини на 406.
Ако сте приложили План Б – влизане през вентилационната шахта – мини на 424.
А ако сте приложили План В – през главния вход – мини на 433.
463
Ар веднага се жаква към дека си, през него – към сателитите, Мрежата... и
охранителната система на сградата.
След като алармата на този офис е изключена, Поли промърморва някакво
заклинание и вратата към площадката се открехва.
Влизате.
Не е проблем да отворите вентилационната шахта в офиса и да се спуснете до
долния етаж по нея.
Мини на 361.
464
Поли меко възразява:
– Не сме туристи, имаме пропуски...Междувременно Ар се жаква в дека си, през него в Мрежата, в компютрите на
"Мивенди" и...
– О, как така не забелязах веднага? – Андроидът ви кимва. – Заповядайте!
И най-любезно ви закарва до желания от вас етаж.
Така че вече се намирате пред главния вход на Охраняваната зона.
Мини на 444.
465
Колата, от която слязоха троловете, незабавно потегля и за секунди се изгубва в
уличния трафик.
– Мисля, че вътре имаше елф... декър като мен! – замислено отбелязва Ар.
– Не е важно кой я е карал, а защо ни нападнаха! – възразява Джеф. – Поли, мисля,
че се целеха в новия ни познат!
– И тъй да е! – Тя свива рамене. – Хайде, елате, ще отидем в "Гримоар" да пийнем по
нещо подкрепително... Трябва да си поговорим с този тук!
"Гримоар" се оказва сравнително приятно барче, разположено съвсем наблизо.
Съзерцавайки спокойната атмосфера, слушайки тихата музика и... С една дума, започваш
да се чувстваш малко по-добре в този клаустрофобичен град.
– Май – казва ти Поли, след като поръчват по едно "спортно", каквото и да е това – е
време да ни разкажеш кой си в действителност и какво правиш тук! Това е единственият
начин да разберем можем ли да ти бъдем полезни... и ти да бъдеш полезен на нас, също!
Ами, разказваш им.
– Долината на Дъгата, значи... – замислено отбелязва Поли, след като изслушва
цялата ти история. – Никога не съм чувала за такова място! И започвам да подозирам, че
нещо сериозно се е объркало...
– Защо? Вторият край на Дъгата не е ли тук? – питаш веднага.
– Тук е, ако в това е въпросът... но... – Тя присвива устни. – Виж сега...
Мини на 393.
466
Андроидът изключва силовото поле и охраната на Втория край със заплашителен
вид се насоча към вас.
А сега СИТУАЦИЯ 10 – напред към дневника!
Момент! Още малко правила за схватката...
Твоите предмети и оръжия в СИТУАЦИИ могат да се погрижат само за определени
противници – зависи от предмета... и врага ти. Всеки път, когато ликвидираш определен
противник, получаваш точки и си ги записваш в таблицата БЪЧИ.
А сега вече можеш да минеш в дневника.
467
Поли си позволява една крива усмивка и подема някакво заклинание. Две минути
по-късно секретарката вече е изтегната на кушетката и хърка така шумно, сякаш бръмчи
трактор.
– Ще спи поне още седем-осем часа... – засмива се Поли.
Влизате в заседателната зала... и продължавате на 372.468
Поклащаш глава:
– Нямам намерение да се свързвам с някакви улични бандити!
– Не смятам да те каня повече! – Поли свива хубавите си рамене. – Хайде, момчета!
– И тримата изчезват между бетонните колони.
Няколко секунди по-късно, докато още съзерцаваш странните присветващи
монитори, наблизо спира кола и...
Ако познаваш Безар, мини на 470.
В противен случай продължаваш на 352.469
След като отказваш да наемеш Поли и приятелите и́, тя заявява:
– В такъв случай просто забрави този разговор! – И те тримата излизат.
Малко по-късно на вратата на заведението застава един трол с бластер, който ревва:
– Той е! – И докато реагираш, те изпепелява заедно с масата, на която си седнал.
КОМЕНТАР НА ВЪРДЖ: Казах ти, струва ми се, че ти трябват минимум 100
соверена, за да оцелееш в Бътчървил!
"Връзки и приятели е това, което ти трябва, когато някой е решил да те жакне на
късо!"
Реплика на популярния наемник Джимбо Рок, "Бътчървил, надолу" – виртуалната
компютърна игра.
470
Нечий груб глас ревва:
– Той е!
– Не стреляй! – прекъсва го друг, извънредно познат.
Обръщаш се.
Безар, с вечния си дек, преметнат през рамо, стои на улицата и те гледа в компанията
на двама грамадни... тролове. А те си имат още по-грамадни бластери.
– Пак се срещаме! – казва Безар със задоволство. – Този път няма да те изтърва...
Защото Тъмния има друго нареждане за теб!
– Например? – питаш, оглеждайки се за спасителен изход.
– Този път те иска мъртъв! – обяснява Безар.
Единият от троловете дръпва спусъка и те изпържва.
"Умри и забрави!"
Популярен поздрав в средите на Сърдитите Спусъци, "Бътчървил, надолу" –
виртуалната компютърна игра.
ЕПИЛОГ
Това Е краят на приключенията ти в Дъгата. Но не и край на цялата серия за
"Водопада". Остава ти да се пребориш с ужасния Зарар в четвъртия том – "Дъгата срещу
Ада". И да разбереш сънувал ли си всъщност и могат ли сънищата да бъдат реални, когато
мястото, където се намираш, изобщо не е реалност... Но това ще стане ясно чак в
четвъртия том, който трябва да се появи някъде около февруари.
Междувременно запази данните от дневника в тази книга – оръжията, за които имаш
по 10 точки, предметите, които притежаваш и таблицата "приятели" и "врагове"... Ще ти
потрябват.
Ако не си прочел "специалния" епизод 235, можеш да отидеш да му хвърлиш едно
око – ако харесваш дрънканици на побъркани автори естествено.
Ако ти се четат някои уточнения и специални обръщения, можеш да погледнеш
материалчето, намиращо се тук, след епилога.
А ако не ти се прави нищо от тези двете възможности, свободен си да затвориш
книгата и да я сложиш настрани...
От мен – толкова.
ǿ обич: ВърджСПЕЦИАЛНИ УТОЧНЕНИЯ:
УТОЧНЕНИЕ ЕДНО
Имам лошото усещане, че Майкъл пак се опитва да започне с раздразването на
останалите автори, което е във висша степен безсмислено и глупаво – но той си е такъв,
какъвто е и подобни похвати са типични за него. Задайте си въпроса защо той вече не
работи за МЕГА. Въпреки това – и въпреки уточнението, направено още в "Няколко
думи", държа да подчертая следното (за да бъда съвсем честен с вас) и никой да не може
да се заяде за нещо:
МЕЗОЗОЙСКО САФАРИ, споменато мимоходом във "В двата края на дъгата", не е
"подигравка" нито с Майкъл, нито с Колин. Точно обратното. Любо много му се зарадва,
когато му го показах. И е подарък точно за него.
ЯБЪЛКАТА ПОЛИ е моя героиня и пряко бръкване във "Виртуална полиция" на
Джордж – но е създадена с негово разрешение. По страниците на МЕГА, ако още не се е
появил, ще се появи разказ за нея. Освен това с Джордж сме се разбрали, в някой бъдещ
момент, когато той приключи с "Виртуална полиция", аз да пусна един сериал "Бучардс
виртуалити", наречен "Кръстосайте шпаги" – точно за игрите във виртуалната му
реалност. В замяна той ще бръкне в моите МЪРТВИ ЗВЕЗДИ.
ВИРТУАЛНИТЕ КОМПЮТЪРНИ ИГРИ като "Бътчървил, надолу" са си точно
задявка с Джордж, но той няма нищо против – а и играта се вписва идеално в сънуването
на героя, нали?
САМИЯТ БЪТЧЪРВИЛ не е Ормбург, както може да сте си помислили (въпреки че
отначало имах намерение да го кръстя Уормбург, но сметнах, че на Блонд няма да му
хареса), а е "задявка" със серията ролеви игри "Шадоурън" на издателство FASA.
Пиратският капитан с кука на ръката е препратка към "Карамба!", която си е моя
собствена.
Всички други съвпадения, ако забележите такива, са напълно случайни и
неумишлени. Мислех да сложа викинги, но не го направих. Познайте защо.
За мен беше голямо удоволствие да напиша тези две книги – "В двата края" и
"Принцът" – и се надявам и за вас да е било удоволствие да ги четете. Четвъртият том,
обещавам, отново ще бъде съвсем сериозно и лирично фентъзи... почти.
УТОЧНЕНИЕ ДВЕ
Очаквай следващите ми книги:
ЗЛАТНИЯТ ВЪЛК – през ноември, съвършено нов тип книга-игра от цялостната
серия МЪРТВИ ЗВЕЗДИ.
САГА ЗА РИНГЛАС – коледният ти подарък, фентъзи-история за познатия ти
Ринглас, нает от лейди Вингругър за уж простичко зимно пътешествие...
ДЪГАТА СРЕЩУ АДА – последният том от серията за "Водопада на дъгата",
предвидена за февруари.
"Абе, ще те сбръчкаме тотално, маниак с маниак такъв!"
Из уводната статия на МЕГАИГРА, брой 7СИТУАЦИИ
ПРЕДМЕТИ 1 2 3 4 5 6 7 8 9 10
1 7 12 19 28 34 49 14 17 9 258
2 13 26 36 56 44 176 254 259 256 268
3 23 42 51 76 72 191 267 276 303 305
4 38 59 61 89 91 247 306 309 312 364
5 45 63 83 105 124 252 318 315 319 381
6 57 94 99 126 139 263 329 325 346 387
7 67 97 119 142 158 271 340 342 355 396
8 79 112 134 170 165 281 356 351 371 401
9 86 122 155 181 185 288 377 367 379 410
10 92 137 168 189 193 291 383 373 386 416
11 106 140 184 213 203 307 390 380 394 429
12 113 143 201 218 224 317 397 392 403 436
13 120 152 207 227 233 328 400 408 414 443
14 129 156 215 266 240 333 405 420 425 385
15 138 160 226 244 248 339 411 427 434 399
16 144 166 230 253 257 344 417 430 440 407
17 150 173 241 262 347 423 437 447 389
18 157 180 246 269 272 353 432 442 449 413
19 164 190 255 277 282 358 439 445 375 422
без предмет 16 198 260 109 290 273 349 308 330 362